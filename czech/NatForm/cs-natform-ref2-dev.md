### essay_id = tei-skript2012_10-cb1aperver_01_1
Mark seděl na okraji lesa. V ruce držel sklenku červeného vína a pozoroval západ slunce. Chtěl být sám. Uvnitř něho se odehrával určitý souboj emocí. V tuto chvíli vlastně ani nevěděl, co chce. Vždy tohle věděl, ale teď vše vypadalo tak nejistě a prázdně. V hlavě si přehrával útržky toho, co se v poslední době stalo.
Napil se vína. Vždy bylo jeho přesvědčením, že nad sklenkou dobrého vína se nejlépe přemýšlí. Nyní mu to tak nepřišlo. Cítil se, jako když má v hlavě úplné prázdno. Prázdno, které by neprolomilo vůbec nic na světě.
Myslel na to, jak by nejlépe tuto situaci měl řešit. Snažil se zvážit všechna pro a proti. Nyní se cítil tak bezmocně a bezbranně jako malé dítě, které se vždy schová k mamince, když má z něčeho strach. Jak rád by se do této doby vrátil. Snažil se aspoň vzpomínat na své dětství.
Jak nad tím tak přemýšlel, najednou mu přišlo, jako kdyby se právě tato doba odehrávala. Živě viděl, jak si vždy v tomto lese hrával se svou mladší sestrou. Na tváři se mu objevil úsměv. Úsměv tak lehký a bezstarostný, až se ho i sám lekl.
Vstal a šel se projít po lese. Pořád kolem sebe viděl staré vzpomínky z dětství. Zazdálo se mu, jako kdyby díky těmto vzpomínkám jeho problémy odpluly někam hodně daleko.
Začalo sněžit. Pomalu se snášely vločky bílého sněhu k zemi. Mark se rozhodl, že půjde někam jinam. Na nějaké neznámé místo, které by v něm nevyvolávalo žádné vzpomínky. Naposled a dlouze se podíval na poslední kousek slunce na obloze. Paprsky prostupovaly šedivé mraky. Markovi do očí vhrkly slzy. Ani nevěděl proč…
Vydal se tedy pryč. Už se setmělo. Tma ho hodně uklidňovala. Ve tmě se vždycky cítil silnější. Vůbec nevěděl, kam jde. Nohy ho samy nesly. Jeho problémy nejsou sice nejhorší, ale pro něho v tomto okamžiku byly a on si to moc dobře uvědomoval. Jak mu to mohla udělat? Jak mu mohla takhle ublížit? Samozřejmě, jeho problémy jako u všech chlapců jeho věku, se týkaly lásky. Přemýšlel, jestli má cenu za ní jít a ještě jednou si s ní promluvit. Ale už s ní tolikrát mluvil a pokaždé se mu za to, co způsobila, omlouvala a prosila o odpuštění. Ale může jí ještě věřit?
Nohy ho donesly před její dům, aniž by to nějak mohl ovlivnit nebo věděl, kam jde. Stál před jejím domem a rozmýšlel se. Má jít pryč nebo na ni zazvonit? Rád by jí zase viděl. Rád by s ní mluvil. Ale nebyl si jist, jestli by jí dokázal odpustit. Cítil, že ne.
Otevřely se vchodové dveře a ona vyšla ven. Netušila, že venku stojí Mark. Přišla mu krásná jako ještě nikdy. Cítil, že toto je ten rozhodující okamžik, na který čekal. Ale jak má vědět, jestli to, co udělá, je správné? Řídil se svým srdcem. Přistoupil k ní blíž a objal ji.
I. Úvod: Souboj emocí
II. Stať: 1. Jeho pocity
2. Přemýšlení nad problémem
3. Vzpomínky na dětství
4. Vzpomínky
5. Sníh
6. Mark odchází pryč
7. Před domem
III. Závěr: Odpuštění

### essay_id = tei-skript2012_10-cb1astajan_01_1
Při pohledu do zrcadla mě napadají různé otázky. Jak mě vidí ostatní? Nechovám se hodně neslušně? Co profesoři ve škole? Kamarádi? Rodina? Jak mě vidí oni? Nakonec já; jsem sám se sebou spokojený? Takto bych mohl psát dlouho a nápady nedocházejí. Pokusím se na některé z otázek odpovědět.
Začal bych asi svým vlastním názorem na sebe. Je spousta věcí, které bych rád změnil. U některých to možné je, u některých ne. Například moje výbušnost. Nesčetněkrát se mi stalo, že mě někdo o něco požádal, jenže já byl protivný a o vstřícnosti nemohla být ani řeč. Chvíli poté si uvědomím, co jsem vlastně udělal. Následuje pocit viny. Pocit, který je nepříjemný a nutí k omluvě. Záleží na povaze a charakteru druhé osoby, zda mi promine či nikoliv, ale také na okolnostech, které můj čin provázely. Pokud dotyčný moji omluvu přijme, mám radost. Pokud ne, snažím se napravit to, co jsem udělal špatně.
Dále moc nedodržuji zásadu čínského filozofa Konfucia, jehož učení říká, že by nikdo neměl druhému činit to, co nechce, aby bylo činěno jemu. O filozofii se moc nezajímám, ale tato myšlenka je zajímavá a určitě má hodně významů. Jenže si myslím, že tento způsob života se nedá nikomu přikázat. Vždy budou existovat lidé, kteří se nad myšlenkou možná ani nezamyslí a úmyslně ji poruší. Při dodržování tohoto učení by byl svět bez válek, utrpení a teroru a celkově hezčí. Abych se vrátil k mému porušování Konfuciovy myšlenky. V životě jsem ublížil hodně lidem. Skoro pokaždé mě to mrzelo, protože cílem mého jednání bylo co možná nejvíce někoho zesměšnit nebo ponížit a tím pádem moje „vytáhnutí se“ před ostatními. I že si plně uvědomuji následky mého nepříliš vhodného chování a snažím se tento způsob přístupu k ostatním „vyškrtnout“, občas se mi stává, že se neudržím.
To byly věci, které bych na sobě chtěl změnit. A teď ty, za jaké jsem rád. Snažím se být kamarád s každým, kdo je mi sympatický, či mě něčím zaujme. Jsem pro každou srandu, která je v mezích. Znám pár lidí, kteří mě zavrhovali kvůli tomu, že jsem si jako střední školu zvolil gymnázium. To mi přišlo nefér, já jsem nikdy nikoho neposuzoval například podle toho, jakou školu si zvolili, či podle jejich mobilního telefonu. Každý má právo si svobodně vybírat a nejsem rád, když je toto právo potlačováno.
Kdybych se měl vyjádřit k postoji kamarádů a rodiny vůči mé osobě, bylo by to velmi nepřesné, protože to mohu posoudit pouze z jejich chování ke mně. Myslím si, že jsem mezi svými kamarády oblíbený. Rodiče mají radost, když se mi něco podaří, na druhou stranu je dovedu i hodně zklamat.
Na závěr bych chtěl říci, že jsem nenapsal zdaleka všechny své nedostatky. Moje pozitivní vlastnosti by měl posoudit někdo jiný. Já jsem sám se sebou spokojený.
I. Úvod – Pohled do zrcadla
II. Stať
1) Můj pohled na sebe
2) Konfuciova myšlenka
3) Mé dobré vlastnosti
4) Postoj ostatních k mé osobě
III. Závěr – Zakončení mého zamyšlení nad sebou

### essay_id = tei-skript2012_10-cb1azemane_02_1
Osnova: I. Úvod
II. Stať: a) moje ráno
b) dopolední procházka
c) zpráva o zajíci
d) pilní mravenci
III. Závěr
TAK TADY ŽIJI
Každé léto já a moje rodina jezdíme na chatu, kde jsem prožívala dětství. Je to nejkrásnější místo na světě.
Ráno mě probouzí sluníčko svým pohlazením nebo štěbetaví ptáčci, kteří soutěží, kdo krásněji cvrliká. Protáhnu se, tím probudím pár malých pavoučků odpočívajících po dlouhé a namáhavé práci a vyběhnu bosá ven na zahradu. Barvami to zde jen hýří. Brouzdám se ranní trávou, kapičky rosy mě studí na nohou, ale to mi nevadí. Ani to nevnímám přes tu překrásnou podívanou, která se přede mnou rozprostřela. Je to až neuvěřitelné. Tulipán, lekníny, růže, kosatce, všechny tyto pyšné květiny otvírají své květy a jihnou pod slunečními paprsky, jež suší lesknoucí se rosu, pěkně kapičku po kapičce z jejich barevných květů. Proběhnu zahradou, zastavím se akorát u trnitého ostružiníku, abych si utrhla sladkou malinu.
„Utrhni si mě, utrhni,“ vyzývá mě. Nebo u borůvky, která na mě už zdálky volá: „Ne mě, já jsem sladší,“ a dorazím až k malému zarostlému jezírku lesknoucímu se jako zrcadlo a v kterém si slunce smáčí své slabé unavené paprsky. Kouknu se do něj a vidím zelené žabky, jak skotačivě dovádí, a také zlaté rybky, jak zvědavě po mně pokukují. V jezírku se odráží život a krása přírody.
Bohatě se nasnídám a vypravím na každodenní procházku. Životem to tady jen září. Včelky již začaly opylovávat bohaté květy, dnešní den jim připravil mnoho práce, jen, aby to do večera stihly. Starý hovnivál před sebou válí svou kuličku, jde to ztěžka, ale nevzdává se. Pestrobarevní motýli si necíleně poletují nad rozkvetlou loukou. Nemají snad co dělat? Kdo ví. Vševědoucí sojka, místní drbna, poletuje ze stromu na strom, zobáček se jí nezavře, musí stihnout ještě před obědem informovat celý les: „Slyšte, pan hajný nám dal postavit nový krmelec, nový krmelec a hezčí, hezčí,“ nahlas prozpěvuje.
Když pomalu dojdu do lesa, posadím se na mez a zaposlouchám se. Slyším šeptání stromů, šíří se zpráva, že zajíc začal trénovat a v neděli se utká v běhu se srnkou. Poběží se kolem rybníku až k Zákoleckému lesu, potom nahoru na kopec pod moudrý starý dub, oběhnou ho a poběží zpět na hráz čistého rybníka. Chvíli poslouchám, ale pak moji pozornost upoutá něco jiného. Přede mnou se objeví šnek. Pozoruji, jak si to hbitě šine mezí. Kampak asi vyrazil?
Na zpáteční cestě potkám pilné a nebojácné mravence stavící si hrad z obrovských jehliček. Jeden velí, cupitá vpředu se zdviženou hlavou a všichni ho následují. Poslední mraveneček se opozdil, náklad je moc těžký, ale objeví se tu druhý, plný síly, a pomůže mu.
Všichni jsou zde přátelští a neexistuje tu zloba a nenávist. Člověk se hned musí radovat a zažene truchlivou náladu. Jako by se tady zastavil čas. Doufám, že taková místa nikdy nevymizí.

### essay_id = tei-skript2012_10-cb1cmorlui_02_1
Slohová práce školní
Luis Moreno
17. května 2005
1. Tak tady žiji (Volný stylový útvar)
2. Divy současného světa (Volný slohový útvar)
3. Mé setkání s…. (Vypravování)
4. Pohled do zrcadla (Zamyšlení)
Divy současného světa
Osnova: I. ÚVOD
II. Stať: a) spousta záhad v naší historii
b) pokrok díky počítačům
c) hrozba závislosti
d) počítače, nezbytné pro rozvoj
III. Závěr
Mohlo by se zdát, že se v našem světě rodí čím dál tím více fantastických a neuvěřitelných příběhů. Není to však úplně pravda. Za to, že se k nám dostává více a více neuvěřitelných zpráv a mýtických příběhů vděčíme především dnešním moderním informačním technologiím, jakými jsou televize, satelitní vysílání, internet, rozhlas atd.
Ve středověku a obecně v naší minulé historii se také událo spoustu nevysvětlitelných příběhů, které bychom ani dnes zcela jistě nedokázali vysvětlit. Lidé neměli snadný přístup k informacím pocházejícím z dalekých zemí a když se něco událo, trvalo to spoustu času, než se informace dostaly z jedné země do druhé. Takto si lze vysvětlit klamný dojem toho, že je náš svět čím dál tím více záhadný.
Pokrok, kterého lidstvo dosáhlo za posledních 50 let v tomto oboru, je zřejmě největší a nejmarkantnější v celých lidských dějinách. Novou éru, kterou zahájil především Bill Gates díky novému operačnímu systému a internetu, lze považovat za strůjce tohoto pokroku. Jeho operační systém je využíván v nespočtu odvětví v průmyslu, finančnictví a mnoha jiných oborech. Tam, kde se dnes neužívá počítačů k řízení dané činnosti, nemůžeme 100% spoléhat na to, že člověk neselže a neudělá chybu, a tak postupně přecházíme v novou digitální éru.
Nevím, zda je zcela správné a rozumné se dnes zcela spoléhat na počítače, dost možná toho budeme jednou litovat. Všechny informace budou v budoucnu uloženy v digitální podobě a pokud se něco stane přístrojům, které dnes používáme, budou uložené informace nenávratně ztraceny. Dnes se však bez počítačů neobejdeme, a tak se naše civilizace řítí neznámo kam, do „propasti“ závislosti.
Avšak tato digitální éra s sebou přináší i pokrok a pohodlnější způsob života, mechanizace zemědělství šetří lidskou pracovní sílu a místo zemědělství se dnes lidé přesouvají do míst ve službách.
Vědci díky novým technologiím dosahují výborných výsledků ve všech oborech vědy a za vše toto vděčíme z velké části počítačům.

### essay_id = tei-skript2012_10-cb1csovvla_02_1
Slohová práce školní
Vladimír Sova
17. května 2005
Témata:
1) Tak tady žiji (Volný stylový útvar)
2) Divy současného světa (Volný slohový útvar)
3) Mé setkání s … (Vypravování)
4) Pohled do zrcadla (Zamyšlení)
Mé setkání s podvodníkem
Určitě jste se již každý setkali s nějakým podvodníkem. Ať už s malým podvodníčkem na ulici snažícím se vám prodat cokoli, jen aby z toho něco káplo, nebo třeba s vychytralým bytovým zlodějem, který nám už může způsobit pěkné nepříjemnosti. Ať už se jedná o kohokoli, pokaždé mají něco společného. Já jsem se dokonce s jedním takovým člověkem spřátelil, aniž bych ve skutečnosti věděl, co se z něho vyklube. Můj táta si totiž jednoho takového nastěhoval do bytu. Zní to divně, jen tak si někoho stěhovat do bytu, ale není v tom nic složitějšího, než že se můj táta ocitl v tíživé finanční situaci. Načež dostal dobrý nápad pronajímat část svého bytu studentům nebo někomu, kdo hledá podnájem. Zanedlouho se ozvali první zájemci. Vše probíhalo bez nejmenších problémů celé dlouhé tři roky. Za tu dobu si na ty lidi docela zvyknete a je vám pak alespoň trošku líto, když odcházejí. Byt byl najednou prázdný. Proto táta začal shánět nové nájemníky. Už byl skoro říjen a většina studentů už měla zamluvené koleje nebo internáty či jiná místa. Asi až po dvou týdnech se ozval jeden kluk, mohlo mu být kolem 25 roků. Jak už jsem říkal, většina podvodníků má něco společné – je to dar řeči a schopnost získat si vás na svou stranu, a dokud si nebudou úplně jistí, že jim plně důvěřujete, až pak na vás udeří. Tenhle člověk nevypadal vůbec jako nějaký vagabund, ale byl slušně oblečený, vždy platil včas, nebyly s ním žádné problémy. Zdál se být velice přátelský. A to až do dne, kdy se jeho zdánlivé kamarádství začalo měnit v dotěrnou vlezlost.
Byla to snaha získat si nás a dozvědět se všechno možné, co by se mu mohlo hodit. Táta byl ale nakonec rád, že našel opět někoho solidního, s kým nebudou žádné problémy. Takového člověka si pak docela oblíbíte, a teď nemyslím žádné bratříčkování s kýmkoli, koho neznám. Ale je to takový ten pocit, že přece od někoho mi nemůže nic hrozit. Až jednou jsme přišli na to, že se z kuchyně začalo ztrácet nádobí, z knihovny knížky a lednice byla pořád prázdná. Tím myslím, že záhadně mizelo i naše jídlo. Šel na to mazaně, kradl malé věci po celém bytě, většinou drobnosti, protože než si toho všimnete, může už být dávno pryč. Když už sám začínal cítit jisté napětí, nechal klíče v kuchyni a vypařil se nadobro. Až pak většinou zjistíte, co všechno vám chybí. Bylo toho víc, věci jako video a rádio musel odnést v noci, když byl táta na noční směně. Zanedlouho také přišel účet z Telecomu za telefon, že měl zakázáno telefonovat mu asi moc problémů nedělalo. Ztratili se i památeční téměř 100 let staré knihy po babičce. Což asi zamrzí nejvíc. Asi je prodal v antikvariátu. Místo, kde tvrdil, že pracuje, pochopitelně neexistuje. Kompletně vymyšlená identita. Policie s tím nemůže dělat vůbec nic. Je to jen další malá ryba v moři důležitějších případů. Později se ukázalo, že tento člověk byl skutečným profesionálem, známým budějovickým zlodějíčkem, který už tímto způsobem nakradl zhruba 60 000 korun. Táta nebyl jediným, kdo mu naletěl. To jsou rizika jeho „černého“ podnikání. Teď už nevěřím jen tak někomu a jsem raději opatrnější. Někdo se dokáže pod maskou skrývat velmi dlouho, ale na každého snad jednou dojde.

### essay_id = tei-skript2012_10-grp1bhofmar_1
27. listopadu 2008
Milan Novák
P1b
1. písemná slohová práce
Vypravování
Téma: Roku 3058 př. n. l.
Osnova: 1) Bitva
2) Upsání duše
3) Otroctví
4) Pomsta
5) Vítězství
Je to už dávno, co ve starém Řecku bylo město válečníků – Sparta. V něm žil jeden mocný a bojechtivý generál jménem Kratos, který žil se svou rodinou. Byl to velmi dobrý bojovník a vyhrál spoustu bitev, až jednou nadešla bitva, ve které se střetl s nesčetným vojskem Barbarů. Bitva byla pro Sparťany téměř prohraná, až se střetl sám Kratos z vůdcem Barbarů. Opuštěná pláň s vyčerpanými vojsky, se studeným větrem a temně černým nebem, jako by měla přijít mohutná bouře, čekala na vítězství jednoho z vůdců. Barbar byl však mnohem silnější a bylo jasné, že Kratose porazí, ale najednou se stalo něco, co nikdo nečekal.
Nebe se rozestoupilo a z mraků vyšlehla prudká záře. Když Kratos ležel na zemi a Barbar se mu chystal dát smrtící ránu, dopadlo světlo na Kratose. Ten v sobě pocítil podivnou sílu a v rukou držel najednou dva meče, které vypadaly jako dar od bohů, byly ovinuté řetězy, rukojeť byla pozlacená a špička meče hořela. V tu chvíli Kratos vyskočil a dal smrtící ránu Barbarovi. Nikdo totiž nevěděl, že Kratos upsal duši před bojem Áresovi, bohu války, ten slíbil vítězství a zvláštní schopnosti, se kterými Kratose nikdo neporazí, ale bude mu za to 5 let sloužit.
Kratos však nečekal, že Áres z něj udělá zrůdu. Se svou silou a zbraněmi od boha byl takřka neporazitelný. Áres ho ale donutil dobít jeho rodné město Spartu. Kratos se však, ačkoliv chtěl, nemohl tomu rozkazu vzepřít. Donutil ho dojít do domu prostého člověka ve Spartě. Když došel k domu, dveře se rozlétly, ohně vzplály a celá Sparta byla v plamenech. Kratos na rozkaz zabíjel, ale nemohl nic dělat, až uslyšel známý křik. Byl to křik jeho ženy a dcery, jejichž krev byla na jeho rukou. Po dovršení svého otroctví přísahal olympskému bohu pomstu. ࿄ Za to, že ho připravil o vše, co mu bylo drahé a udělal z něj netvora. Po propuštění svého válečníka vnikl Áres do Athén a drancoval toto město jako pomstu své sestře. Kratos od té doby kráčel v poušti, kde mu silný vítr vháněl písek do tváře, když však znovu z nebe vyšlehlo světlo jako při válce s Barbary, chopil se svých dvou zbraní, které vzplály plamenem, namířil jimi k nebi a vyčkával, co se stane, ale jeho obavy byly zbytečné. Byl to Zeus kdo k němu promlouval a v pozadí stáli jeho dva bratři Poseidon, Hádes a Athéna která slíbila

### essay_id = tei-skript2012_10-pr1ccejeli_02_1
Eva Nováková, I. C
4. listopadu 2003
1. písemná práce
(vypravování)
„Propast“
: 1. Úvod – Sen
2. Vlastní stať – a) v ordinaci
b) dr. Frank
c) návrat domů
d) byt
e) usínání
f) dům s propastí
g) místnost před propastí
Ležel na zádech. Naprosto bez dechu a zpocený, jako kdyby běžel maraton. Zase se mu zdál ten úžasný sen. Sen, který ho vždycky neskutečně vyčerpal a vyděsil. Nenáviděl ten pocit a přesto bez něj nemohl žít. Každý večer usínal s touhou se tam vrátit. Uvězněný v neskutečném stereotypu. Panebože, ty jsi cvok. Asi úplný, když už chodíš k psychiatrovi. Alespoň mi někdo může ten pocit závidět.
Bylo pondělí. Zase seděl v tom nepohodlném křesle a poslouchal nesmyslné bláboly učeného doktora Franka. Neměl bych být v práci? To těžko, před týdnem tě kvůli tomu nesmyslu vyhodili. Ano, vždyť já jenom zapomněl. Kdo by chtěl zaměstnance, co chodí každé pondělí a čtvrtek ke cvokaři. Naštěstí už odsud půjdu. Třeba domů...
„Pane Sinadre, byl byste tak laskav a trochu mě vnímal?“ To těžko, pomyslel si. Velevážený pan Otmar Sinader musí jít domů. Už tady usíná. „Nashledanou, pane doktore. Už musím jít. Žena mne doma netrpělivě vyčkává...“ Sinader vstal, aniž by čekal na reakci Franka. „Vždyť žádnou ženu nemáte?! Počkejte, kam si myslíte, že jdete?“ „Sbohem, doktore.“
Sinader vyšel ven z ordinace a zalil ho pocit neskutečné svobody. Ale šťastnější je v propasti. Ano v tom domě, v kterém byla propast. Musí se tam vrátit. Do toho snu. Do toho domu. Hned teď! Utíkal domů a dal si záležet, aby se co nejvíc unavil. Potom se mu bude lépe usínat.
Bydlel sám v tmavém, starém bytě. Nikdo ho nečekal, ani se o něj nestrachoval. Tedy až na jeho bývalého kolegu, ale ten ho poslal právě za tím doktorem s přihlouplým výrazem. Zrádce, pomyslel si Oty.
Okamžitě lehnul vyčerpáním do postele a usnul. Chvíli to trvalo, než mohl ovládnout svou mysl, ale za chvíli tady byl. Před domem s dveřmi, za kterými byla propast a ta ho neskutečně lákala. Zalila ho známá vlna neskutečného štěstí.
Dům s propastí byl starý, rozvrzaný, se zatlučenými okny. Na pohled vypadal velice nepřátelsky, ale on věděl, že uvnitř ho čeká blaho. Pokaždé, když ve snu vstoupil před ty druhé dveře, za kterými byla propast, toužil do ní vstoupit znovu. On musel! Něco mu říkalo: „Oty, to je tvoje vysvobození!“ A on po něm toužil i teď.
Vstoupil do temné místnosti. Všude byly neskutečné vrstvy prachu a páchlo to zde zatuchlinou, jakoby sem nikdo nepřišel celá desetiletí. Ale on se sem vracel každou noc. Miloval ten hřejivý pocit štěstí, který mu ten dům dával. A ty dveře. Ty, za které chodil. A dnes tam půjde znovu. Ví, co ho tam čeká. Ví, proč tam chodí. Protože ho propast čeká za těmi dveřmi.
Musíš to dokázat. Tentokrát už tě od toho nic neodradí.

### essay_id = tei-skript2012_10-pr1chusnel_02_1
Eva Procházka, 1. C
23. 2. 2004
(Charakteristika)
Osnova:
1) Zdání klame
2) Výjimečný vzhled
3) Tajemná duše
4) Proč nepláče?
5) Je lidskou bytostí?
Proč psát o typické ženě bílé pleti a středního věku? Protože není až tak typická. Vlastně téměř všechno na ní vzbudilo můj údiv.
Už jen její vzhled se vymyká běžným normám. Vysoké štíhlé tělo, které působí velmi křehce, v sobě tají velkou fyzickou sílu. Snad jí ta síla byla dána do vínku sudičkami, snad se o ni zasloužila genetika. Pro své krásné oči barvy lotosového květu vzbuzuje na první pohled sympatie. Nikdo v nich však už nehledá bolest, která neproniká ani skrz její souměrné rudé rty ani z jejích malých roztomilých uší. Všechny pocity totiž ukrývá za závojem klidného a vyrovnaného výrazu ve své oválné tváři, která je orámovaná dlouhými hustými kadeřemi oslňujícími ohnivou červení vše kolem.
A také má co skrývat. Protože se s ní život nemazlil a nechal na ní své kruté stopy. I přes svá životní trápení však dokáže potěšit okolí svým milým zvonivým smíchem. Přestože jí samotné se dostávalo málo lásky, sama ji rozdává plnými hrstmi. Ale pamatuje si všechna příkoří a zlobu a neodpouští. Zatím to nedokáže. Mnozí se diví její neústupnosti, jiné překvapuje její rozpolcenost.
Miluje a nenávidí, raduje se a smutní, často vyhledává společnost, kterou však po chvíli opustí. V jedné věci je však rozhodnuta. Směje se pokaždé, když se jí naskytne příležitost. Ale pozor! K vysmívání se nesníží. Co však vypustila ze svých projevů?
Pláč. Obyčejný tichý i hlasitý pláč. Nenávidí ho. Považuje ho za známku slabosti, protože tak ji tomu naučil život. Nepláče kvůli neštěstí, neúspěchu, zlobě. Nedovolí si plakat ani radostí. Obyčejný člověk a s ním celá společnost ji nechápe. Ale já ano. Chápu její důvody, které jsou dost závažné. Její počínání však neschvaluji.
Pláč je přeci jedním ze základních lidských projevů, které objevíme všichni už po narození. Ona však tento projev odmítá. Není tedy lidskou bytostí?
Osobně si myslím, že je. Domnívám se však, že neúplnou. Ale ona tím u mě sympatie neztrácí. Naopak, její život a její povahu obdivuji, a proto jí věnuji těchto pár řádků.

### essay_id = tei-skript2012_10-pr1ebarmic_02_1
1.E.
25.února 2004
2.PÍSEMNÁ PRÁCE ࿄ Moje přítelkyně
Osnova: 1. úvod – Meg Ryan
2. stať – Medvídek
– Povaha
3. závěr – Nejlepší přítelkyně
Moje přítelkyně se jmenuje Meggy. Asi podle jména je jasné, že to není člověk, ale je to moje chlupatá psice. Jméno jsem jí vybrala podle jedné mé oblíbené herečky – Meg Ryan. Jsou to už 2 dlouhé roky, co s námi naše fenka žije, myslím si, že si zatím moc rozumíme.
Už odmala to byl takový medvídek. S očima hnědýma až tmavýma, které vždy velmi vynikly, jako černý rybíz mezi zelenými listy, tak asi takový rozdíl barev je mezi její lesklou světlou srstí a jejíma očkama. Ale bohužel čas plyne a z malého špuntíka vyrostlo velké telátko, dospělý zlatý retrívr. Tato rasa zdaleka nepatří mezi největší pejsky, co se do velikosti týče, a ani mezi malinkaté oříšky. Není ale také stejná jako ostatní retrívři, má užší čumáček. Ale já moji psí přítelkyni mám i přesto, že není dokonalá, moc ráda. Je pro mě prostě jedinečná.
Její povaha je velmi optimistická. Vždy, když jsem smutná, tak mě dokáže rozveselit svojí hravostí a oddaností. Přinese mi plyšáka a vrtí ocáskem, vypadá tak sladce, jako by nikdy nevyrostla a byla pořád to malé krásné štěňátko. Je ale taky trochu rozmazlená. Ale když se to tak vezme, kdo by toho uštěkaného hafíka nerozmazloval? Nejen, že je to vodní pes, ale taky to je náš velký lovec. Když jdeme na procházku kolem rybníku, tak ji ani nemůžu udržet na vodítku, jak prahne po vodě. Když vidí ve vodě kačenky, tak to tam na ni můžu volat, jak chci, ale nikdy se nedovolám. To je úplně stejné, jako když jdeme na pole a tam uvidí zajíce, nastane stejná situace a nedovolám se jí. To je asi její jediná špatná vlastnost, i když k těmto psům ta vlastnost prostě patří.
Je to pes, s kterým si můžu povídat o svých problémech a vím, že mě vždy vyslechne, sice neodpoví, ale její sladká tvářička ty problémy vždy vyřeší. Taky si s ní můžu hrát, hladit ji, aby věděla, že ji mám prostě ráda. Už nic víc od přítelkyně nechci, vždyť teď už je to víc než dost, ne?

### essay_id = tei-skript2012_5-am5aboksar_1
Když jsme šli na procházku, docela svítilo sluníčko. Nebylo ještě úplně teplo, ale ani zima. Ptáci zpívali po celou cestu. Trochu sněhu ještě bylo, ale spíš bláto. V lese to pěkně vonělo. Tráva už je taky hodně vidět. Když jsme šli ven a ptáci zpívali, lesy voněly, provětrala se nám hlava a zlepšila se nám nálada.

### essay_id = tei-skript2012_5-am5ajanond_1
Šel jsem ven, vše už se začíná zelenat, ptáci přilétají, vidím první jarní květy. Působí to na mě krásným dojmem. Na stromech se už zelenají listy, občas vidím ještě trošku sněhu ze zimy. Také kvetou spousty a spousty sněženek, rybníky už jsou rozmrzlé a lidí je všude plno. Ale pak už se vracím domů a jakmile jsem doma, chce se mi vyrazit zase.

### essay_id = tei-skript2012_5-bu5banonym_d_1
Slohová práce
1) Vymyšlená (popletená) pohádka
Jednou byla jedna malá jeskyňka a v té jeskyni rodinka. Bylo jich tam 5, 3 děti a rodiče.
Děti si šly hrát ven do sněhu, a jak si tam tak zběsile hrály, Pepa spadnul do díry. Petr a Tomáš mu řekli, že zaběhnou pro tatínka. Tatínek běžel pro lano, aby Pepíka zachránil. Naštěstí ho vytáhli a tatínek mu řekl, aby si příště dával pozor. Potom se šli zahřát do své jeskyně a dali si tam horký šálek čaje.

### essay_id = tei-skript2012_5-bu5bbrujos_01_1
3. října
reprodukce = vlastními slovy (např. přečtu si knihu a její obsah sdělím ostatním)
úkolem je zachytit podstatu příběhů (nejdůležitější okamžiky)
Jednoho dne o prázdninách šel Tomáš s kamarády k rybníku. A vzali s sebou i kamaráda Petra, který neuměl plavat. Skočil do vody a potom se začal topit. Tomáš byl právě na řadě ve skoku do vody. Jak viděl, že se jeho kamarád topí, rychle tam skočil a chtěl ho vytáhnout. Vytáhl ho, ale šlo to těžce. Potom mu ho kamarádi pomohli zachránit. Všude se o něm mluví jako o zachránci.

### essay_id = tei-skript2012_5-bu5blinpet_02_1
17. října
Vypravování podle obrázků
Osnova
1) Tři kamarádi bruslí na silnici.
2) Srážka s autem.
3) Petr je zraněn.
4) Martin jede pro pomoc.
5) Martin volá l. 155.
6) Záchranáři odvážejí Petra.
Jednoho dne tři kamarádi bruslili na silnici. Petr nedával pozor a srazilo ho auto. Petr spadnul na zem. Martin rychle ujížděl pro pomoc. Dovolal se na záchranou stanici.

### essay_id = tei-skript2012_5-bu5bpolmar_a_01_1
3. října
reprodukce = vlastními slovy (např.: přečtu si knihu a její obsah sdělím ostatním)
a) Stalo se to Petrovi.
b) Tomáš jí vypraví.
c) Stalo se, že spadl do rybníka.
d) Tomáš ho doplaval ke břehu.
e) Ano, zaslouží si pochvalu, protože ho vytáhl.
Petr sem přišel asi poprvé a neuměl plavat. Chytil jsem ho za vlasy a chtěl jsem se s ním dostat ke břehu. Bral jsem to jako samozřejmost. To jenom všichni mi až do dneška připomínají, že jsem mu zachránil život.

### essay_id = tei-skript2012_5-bu5bvyskan_03_1
Vyprávění
Když jsem byla malá, tak jsme s rodinou byli v Itálii. Šli jsme před nějaký obchod, kde se prodávalo oblečení, tak jsme šli dovnitř. Byl velmi velký, za tři hodiny jsme nakoupili, co jsme chtěli. Pak jsme vyšli a já nikde. Máma mě začala volat, zatímco já si chodila po obchodě a přenášela jsem oblečení. Pak jsem si uvědomila, že jsem bez rodičů a byla jsem kdovíkde. Máma šla zase do obchodu. Hledala v 1. patře, pak v 2., potom zavolala babičce, babička řekla, že nikde nejsem, ale pak slyšela, že si zpívám a tak se tam šla kouknout a viděla mě. Okamžitě zavolala mámě. A od té doby mě na dovolené nepouštěli samotnou.

### essay_id = tei-skript2012_5-bu5cberkri_02_1
1. Kohoutek na větvi
2. Sladký hlásek
3. Přátelský polibek
4. Kohoutkova lest
5. Kohoutek vyzrál nad liškou
Jednoho krásného dne dostala hroznou chuť na kohoutka, běžela do vesnice a cestou ho potkala, kohoutek seděl na větvi a schovával se před liškou.
Liška si nastražila svůj pěkný hlásek a říká: „Kohoutku, mám pro tebe dobrou zprávu, hodláme se s vámi udobřit. Tak pojď dolů a dáme si přátelský polibek.“ Kohoutek se otřepal a říká: „To jsi mi udělala velkou radost.“
Kohoutka pak napadlo, že udělá nějakou lest a říká: „Slezu, ale koukám, že do vesnice se ženou psi a míří přesně k nám.“
Tak liška vzala nohy na ramena a pelášila domů, cestou se ještě otáčela, jestli jí nejsou v patách a nebyli, protože si to všechno vymyslel.

### essay_id = tei-skript2012_5-hr5budkry_02_1
Stůl paní učitelky.
Když vstoupíte do páté třídy, první, co uvidíte, je stůl paní učitelky. Stůl na první pohled vypadá jako nový, ale je starý už pětadvacet let. Stůl je sešroubovaný šroubky. Tento stůl má úchvatných devět šuplíků. A taky na něm má kytku. Stůl je široký asi metr a dlouhý asi 2 metry. U stolu má křeslo s kolečky. A šuplíky jsou zvlášť od stolu A na stole má keramickou botu na propisky. Abych nezapomněl, vedle boty má i hrneček

### essay_id = tei-skript2012_6-am6bskukar_1
Můj pokoj
Bydlíme v rodinném domě, kde máme v prvním patře se sestrou pokoje.
Můj pokoj je hned naproti schodišti. Mám dvě střešní okna, a tak se můžu dívat na oblohu, a také čelní okno, ze kterého je krásný výhled na řeku Berounku. Pod jedním střešním oknem mám psací stůl s lampičkou a různými tužkami a pod druhým postel a skříňky s oblečením.
U stěny proti posteli stojí poličková skříň s kosmetikou. Také se tam nachází rozkládací gauč pro mé kamarádky, když u mne chtějí přespat.
Protější stěnu zabírá má šatní skříň a věšák. Také tam visí mé fotografie a různé plakáty.
Ještě mám u postele knihovnu, která slouží zároveň i jako stolek na elektroniku a počítač.
Podlahu mám dřevěnou, zpříjemněnou malými barevnými koberečky. Topení je pod čelním oknem, na kterém visí růžové závěsy.
Můj pokoj se mi líbí, ale ráda ho občas měním.

### essay_id = tei-skript2012_6-am6bzeiric_1
Rád bych vám popsal můj pokoj. Snad se vám bude líbit. Můj pokoj je velmi moderní. Mám lakovaný nábytek, mám tam i mnoho modelů aut. Dokonce i zvířata se tam objevili, křečci a ryba. Mají klec jako palác. Na posteli je velmi drahé povlečení Ferrari. Z oken je vidět na pozemek, kde je jen bahno a klacky. Hned vedle postele je stůl a na tom stole jsou tři růžové orchideje a vedle stolku tiskárna EPSON. Doufám, že se vám můj projev o pokoj líbily.

### essay_id = tei-skript2012_6-ces1bstaren_1
12. ledna 2006
1) Okolí divadla
2) a) Střecha
b) Sochy
c) Okna a dveře
3) Celkový dojem/Jak se mi budova líbí
V hlavním městě České republiky, v rušné části u Vltavy, se nachází historicky památná budova, Národní divadlo.
Střechu má zakulacenou a je modré a zlaté barvy. U střechy jsou významné sochy, mezi které patří trigy tažené Viktorií. Okna v horní části budovy jsou malá a čtvercová. V dolní části jsou okna velká a oválného tvaru. Všechna okna jsou zasazena do dřevěných rámů. Dveře jsou poměrně velké a ze dřeva.
Budova se mi velice líbí a myslím si, že je velice zajímavá.

### essay_id = tei-skript2012_6-cl6aadaver_1
Moje školní taška
Každý den s sebou do školy beru moji školní tašku, která je moc potřebná.
Můj batoh je značkový a ušitý z bledě modré látky. Připomíná ranní nebe. Jeho tvar připomíná pytlík na bačkory, jen o něco větší. Zkrášlují ji dvě kapsy a černé zipy zakončené též černými jezdci. Přední části zvýrazňuje bílý nápis „NIKE“. Na batůžku visí černé uši.
Jednotlivými zipy se dostaneme do dvou kapes. Zadní část obsahuje kapsu s notesy a malé desky s velkými. V přední kapse najdeme krabičku na svačinu s pitím.
Tašku užívám již po celý školní rok, vyhovuje mi její praktičnost.

### essay_id = tei-skript2012_6-cl6aseiluk_1
Moje školní taška
Můj školní batoh si každý den odnesu s sebou do školy na svých zádech. A nosím v něm různé věci, ale nemám ho jenom jako školní tašku a používám ho i jako obyčejný batoh.
Je ušitý z černé látky se šedým nápisem „Horsefeathears“. Na zádech jsou dva popruhy a jeho praktické poutko. Na stranách jsou dvě pouzdra na pití, vypadá docela špičkově. Na zipech má pět jezdců a tři kapsy.
První kapsa je malá a často přehlédnutelná, druhá, ta už je taková typická pro batohy, jsou tam různá pouzdra na propisky a ta poslední, neboli třetí, tak tam je to učení, penál a hlavně velký nepořádek.
Moc se mi líbí a mám ho rád. Je moc praktický, není moc velký. Nikdy bych ho neprodal a ani nedaroval.

### essay_id = tei-skript2012_6-cl6avlkjar_1
Moje školní taška
Moji velkou tašku nosím každý všední den do školy. Bez ní bych nemohl chodit do školy.
Můj batoh je černobílý a zipy také. Další ozdoby mají černou barvu jako uhlí.
Uvnitř nosím hodně učení, svačinu a pití s penálem. Jednotlivými zipy se odděluje na čtyři části. Uvnitř jsou kapsy, ale malé jako u kalhot.
Vztah k ní mám velmi dobrý a neumím si představit, jak bych jinak nosil do školy učení.

### essay_id = tei-skript2012_6-js6rycalb_1
Tato osoba je mužského pohlaví.
Jeho postava je mírně shrbená.
Jeho hlava je válcovitého tvaru, jsou na ní řídké středně dlouhé vlasy. Jeho oči jsou výrazné a daleko od sebe. Z toho plyne, že kmen jeho nosu je více rozšířený.
Jeho rty jsou úzké a usmívají se. Tělo tohoto muže, jak už jsem jednou uvedla, je mírně shrbené. Má velice dlouhý ukazováček, kterým ukazuje směrem nahoru. Muž je trochu obtloustlý a má na sobě tmavý kabát, který mu sahá až pod hýždě. Jeho nohy jsou středně dlouhé a tloušťkou odpovídající tělu.
Kalhoty sahající ke kotníkům se ke kabátu příliš nehodí. Boty jsou nadprůměrné dlouhé a světlé barvy.
Tento muž vrhající na nás úsměv je nevkusně oblečen.

### essay_id = tei-skript2012_6-js6rysdan_1
Postava má zvláštní držení těla a na levé ruce má neobvykle dlouhý ukazováček, jako by někoho napomínal.
Postava má zvláštně oválný obličej, na kterém má výrazné obočí a zvláštní oči tvaru kosočtverců. Postava má velké usměvavé tváře a velkou otevřenou pusu. Postava má delší vlasy. Postava má obličej tvaru masky klauna.
Postava má na sobě černý smoking s bílou košilí s neobvykle dlouhými rukávy. Ve smokingu má klopu s kytkou. Postava má neobvykle dlouhé ruce.
Na nohách má neobvykle krátké kalhoty a výrazně dlouhé boty.

### essay_id = tei-skript2012_6-js6vasjak_1
Postava je mužského pohlaví, menšího vzrůstu a je prohnutá.
Má na sobě bílou košili a černé sako. Kalhoty jsou krátké a jeho obuv je světlé barvy.
Vlasy má asi po ramena. Jeho pohled je velmi výrazný. Muž má také výrazný úsměv.
Ruce jsou velké a má dlouhé prsty. ࿄ Jeho nohy jsou protáhlé a vzpřímené.
Tento muž vypadá, jako by potřeboval vykonat potřebu.

### essay_id = tei-skript2012_7-ces2bvonkry_1
2. kontrolní stylistická kompozice
(charakteristika)
V Praze dne 21. 3. 2006
Kryštof Vondráček, 2. B
Téma: Jak vidím sám sebe (charakteristika)
Osnova: 1) Celkové představení
2) a) Postava a oblečení
b) Chování
c) Vlastnosti
d) Vztah, obliba a působení na lidi
e) Koníčky a oblíbené činnosti
f) Škola
g) Orientace na zaměstnání
3) Celkové mínění o sobě
Jelikož jsme až do dne kompozice netušili, na čem budeme pracovat, docela mne překvapilo, když jsme se dozvěděli, že budeme charakterizovat sami sebe. Tudíž tady jsem.
Jsem asi 170 cm vysoký a vážím 64,5 kg a rozhodně nemám sportovní postavu. Jsem spíše takový antisportovec. Hlavu mám poměrně velkou, a jak tvrdí kluci, poněkud hranatou. Vlasy jsou krátké a hnědé. Stejné barvy jsou i oči, které si snažím zbystřovat stejně jako sluch, jelikož se věnuji ornitologii a musím vidět vše, co se hýbe, a slyšet jakýkoliv šustot. Ústa jsou velká a upovídaná, což může někoho štvát. Málem bych zapomněl na nos, který máma používá jako detektor lži, a tak bych ho radši někdy neměl. Uši se nacházejí na bocích mé hlavy a slyší toho opravdu hodně. Hlavu s tělem spojuje malý silnější krk. Tělo je mohutné a poněkud silnější, maminka mi proto říká „mastodonte“. Ruce vyrostly trochu delší, už začínají mít rozpětí mladé gorily. Nohy jsou těžké a proto nerad běhám. Nejraději nosím tmavě modré tričko s kocourem Garfieldem a černé džíny. Zevnějšek jsem snad už popsal dosti, přejděme tedy k vnitřku.
Co se týče chování, málokdo mě může vystát. A ten kdo, může, má svatou trpělivost. Já totiž pořád žvaním a to někomu leze na nervy. Samozřejmě když chci, dovedu být jako andílek. Převažuje ale spíše mé zlé já, které vyprovokovává bratra ke rvačkám nebo je drzé. Ale to se teď snad změní. Doufejme, že k lepšímu.
Mezi mé vlastnosti patří obrovský smysl pro pravdu, bohužel jen pro mojí. Také umím kohokoli potěšit, ale i zklamat. Též umím kohokoli naštvat a zároveň nato se s ním usmířit. Abych se přiznal, jsem velice naivní, a když mi dojde, že jsem byl napálen, začnu být vzteklý a agresivní. Ale abych se vyvaroval toho, že na mne někdo „ušije boudu“, jsem velice podezřívavý a o všem, co mi kdo nabídne, se snažím zjistit co nejvíce.
Ohledně vztahu k lidem, já mám rád, až na nějaké výjimky, všechny lidi na světě. Nevím sice, jestli oni mají rádi mě, ale několik lidí mě určitě rádo má nebo se se mnou upřímně kamarádí. Na lidi v okolí působím různě. Na někoho velice pozitivně a na někoho zase silně negativně. Ale snad mě mají všichni rádi i přes to.
Mezi mé koníčky patří klarinet, klavír a ornitologie. Na klarinet hraji již třetím rokem, ale moc mne nebaví. Klavír doma břinká od druhé třídy, tedy šestým rokem. O ornitologii se zajímám pouze od léta, ale ta mne baví nejvíc ze všech mých koníčků. Mým dalším hobby je též historie Číny od 6. stol. před n. l. až po rok 1905. Proto také čtu rád Příběhy soudce Ti, což jsou čínské detektivky ze 6. stol. n. l. Jak každý ví, také hraji na počítači a Playstationu 2, a to tak 1,5 hodiny denně. Více již raději nebudu zmiňovat.
Co se týče školy, ta mě poměrně, ale samozřejmě jsou i předměty, které nesnáším, například fyzika či angličtina. Ale těch naštěstí nemáme tolik. Nejvíce mne baví biologie, s čímž souvisí i moje orientace na budoucí zaměstnání i to, že paní profesorce Koskové pomáháme připravovat laboratorní práce i jiné věci. Dále mne baví chemie která mě odmala fascinovala. Pokud jde o prospěch, mám ho s výjimkou fyziky docela dobrý.
Jak už jsem zmiňoval, s biologií souvisí i práce, kterou bych chtěl dělat. Chtěl bych si totiž postavit někde mimo Prahu zoologickou zahradu. Proto také mám rád ornitologii.
Pokud se mohu srovnat s ostatními, fyzicky jsem daleko za nimi, mozková úroveň je zhruba stejná, možná nižší. Myslím si, že lidem vadí moje ukecanost, provokatérství a zbrklost. Může jim vadit i má naivita, ale ta je jim spíše ku prospěchu. Tudíž si myslím, že lidé, kteří se mnou chtějí kamarádit, tak musí mít spoustu trpělivosti.

### essay_id = tei-skript2012_7-cl7cfabmar_1
Můj penál
Školní penál je předmět, který jsem si vybral ke svému popisu. Koupil jsem si ho před dvěma lety.
Má obdelníkový tvar, jeho rozměry jsou asi 20 cm na 15 cm.
Na modré textilní látce je velký bílý nápis „TRAINING“, který zdobí velká mřížkovaná tmavě modrá číslice pět. Vedle číslice je tmavěmodrý nápis „Meeting“ a nad číslicí jsou ztvárněny postavy sportovců. Na boku penálu je menší číslice pět a opět jsou zde ztvárněny postavy sportovců. Na druhé straně penálu je modrobílý emblém s nápisem „ATHLETIC CAMP“ se sportovní botou uprostřed. Po obvodu penálu je všitý modrý zip.
Uvnitř penálu převládá stříbrná barva. Jsou zde dva otevírací poklopy s plastovými kapsami, do nichž se dají ukládat například jmenovky, papírky nebo vizitky. Po otevření poklopů se mohou do našitých gumiček ukládat psací potřeby, rýsovací pomůcky, guma nebo ořezávátko.
Můj penál je praktický, dostatečně velký a už druhý rok mi dobře slouží.

### essay_id = tei-skript2012_7-cl7clouter_1
Můj penál
Popisuji penál, který jsem dostala letos k Vánocům a používám ho každý den ve škole. Můj penál je oválný a skládá se ze dvou velkých kapes, jeho velikost je 21 cm × 7 cm × 6 cm. Penál je celý růžový a třpytivý. Po celém penále se rozprostírají kytičky a korunky. Na přední kapse je roztomilý obrázek Diddliny. Na penále jsou dva zipy. Zipy jsou plastové, úzké a růžové. Na konci každého z nich je přívěšek ve tvaru bubliny. Na povrchu přívěšku je nakreslená korunka a uvnitř jsou třpytky. Na přední kapse penálu je přišité růžové poutko na držení. Když penál rozepneme, uvnitř penálu vidíme na látce postavy ze světa Diddlů. Do penálu si ukládám pastelky, gelovky, propisky, tužky, gumu, pravítko, ořezávátko, nůžky, mikrotužky, zvýrazňovače, kružítko a tuhy do mikrotužek. Penál je skvělý na každodenní používání ve škole, ale i doma a na cestách.

### essay_id = tei-skript2012_7-cl7cnapkar_1
Model letadla
Popisuji model letadla stíhacího bombardéru F-15 v měřítku 1:144, který jsem si postavil o vánočních prázdninách.
Model je vyroben z plastu, který byl odléván do forem, z nichž po slepení případně nabarvení vznikne realisticky vypadající model letadla.
Letadlo na délku měří 13 cm, na výšku 4 cm i s podvozkem a jeho rozpětí měří 7 cm. Svým tvarem opravdu připomíná moderní letadlo dnešní doby.
Barva letadla je kovově šedá, nejnápadnější však jsou žluté směrovky s tygřím vzorem a číslem 53.
Pod vstupními otvory pro sání vzduchu do motoru se nacházejí malé raketky se žlutou špičkou. Nad špičkou těchto raket jsou usazeny samolepky se znakem organizace NATO. Spodní strany křídel zdobí obtisky tentokrát se znakem US-NAVY, které také najdeme pod sklem aerodynamické kabiny.
Při stavbě modelu jsem zvolil variantu s vysunutým podvozkem. Podvozek se skládá z malých černých koleček a podvozkové části.
Doporučuji tuto činnost pro odreagování a procvičení koncentrace.

### essay_id = tei-skript2012_7-cl7csvokar_1
Nejlepší přítel člověka – moje fenka Iris Rauneko
Iris je čistokrevná krátkosrstá fenka Německého ovčáka. V 6 týdnech vypadala Iris jako malá černá kulička, na první pohled s viditelnými velkými tlapami. Už tehdy se u ní projevovala hravá, nebojácná a temperamentní povaha.
Nyní je 10 měsíců stará, vypadá už jako dospělý jedinec, ale ještě zmohutní!
Dosahuje výšky v kohoutku asi 55 cm a hmotnosti 30 kg. Maska a oči jsou tmavé. Hlava je podobná vlku. Podlouhlou tlamu se silnými čelistmi s nůžkovým skusem zvýrazňují špičaté, kornoutovité a vztyčené uši. Středně velký, osvalený krk přechází v rovný svalnatý hřbet zbarvený do černa s hnědožlutými znaky. Žlutohnědá barva vyniká na rovných předních nohách a totéž zbarvení mají i silné a svalnaté zadní nohy. Okrouhle tvarované tlapy s prsty ohnutými a sevřenými jsou zakončeny krátkými tmavými drápy. Ocas je zbarven do černa a zespoda do okrové s nepříliš dlouhými chlupy. Osrstění je tvořeno hustou vlnatou podsadou a rovnými, tvrdými, pevně přilehlými pesíky. Celkové zbarvení je tedy černo-žluté.
Mezi její přednosti patří vynikající čich a sluch, ale také zrak. I když vidí černobíle, zaregistruje jakýkoliv pohyb. K rozvoji její kladné povahy a poslušnosti potřebuje základní výcvik pod vedením zkušených kynologů, proto navštěvuji tuto organizaci v Bělé pod Bezdězem. Iris mi dělá velkou radost a pořád mě něčím překvapuje. Je to učenlivý, věrný, hravý a bystrý pes.

### essay_id = tei-skript2012_7-cl7cvajver_1
Keramický slon
Popisuji kasičku, kterou mám vystavenou ve svém dětském pokoji na poličce, která je zavěšena nad mou postelí.
Tato kasička ve tvaru sedícího slona se zdviženými předními končetinami je vyrobena z keramické hlíny a nabarvená tmavě hnědou barvou. Jen břicho a spodní části končetin jsou o něco světlejší. Jeho výška je přibližně 45 centimetrů, šířka těla 25 centimetrů a šířka hlavy s roztaženýma ušima 35 centimetrů. Mezi velkýma černomodrýma očima se zdvihá zkrabatělý chobot s krátkými kly. Jeho usměvavou, rozjařenou tvář zdobí malý klobouček upletený z proutí. Pod krkem má přilepenou mašličku, která je vyrobena z lýka.
Tento sloník by měl sloužit k šetření peněz, ale bohužel je po většinu času spíše prázdný, a proto ho mám pouze pro ozdobu.

### essay_id = tei-skript2012_7-kl7acecfra_1
VII. A
22. února
2. slohová práce
(charakteristika)
Moje maminka
Pro popis jsem si vybral svou maminku, protože o ní vím spoustu věcí a bude se mi dobře popisovat.
Je štíhlé postavy, rostou jí středně dlouhé hnědé vlasy, pod kterými se skrývá nízké čelo. Vždy se na mě dívá zelenýma očima a poslouchá ušima, jež jsou schované pod vlasy. Pod očima jí vyčnívá drobný nos. Maminka nechodí pomalu, nýbrž rychle.
Moje maminka je obětavá a vždy, když si s něčím nevím rady, tak mi pomůže. Téměř všemu rozumí a je hodně sečtělá. Zajímá ji historie, takže z ní spoustu věcí ví. Maminka je hodně štědrá a vůbec není sobecká.
Já mám maminku moc rád a ona mne taky, a doufám, že to tak zůstane navždy.

### essay_id = tei-skript2012_7-kl7amytrom_1
VII. A.
22. února
2. slohová práce
(charakteristika)
Rozhodl jsem se popsat mého otce, protože ho mám rád a je s ním velká sranda.
Začnu postavou, která je sportovního typu. Výška není moc veliká, takže bych ho zařadil do střední postavy. Jeho hlava má kulatější tvar. Oči se zeleně blýskají. Rty jsou rudé jako třešně. Vlasy mají hnědou barvu a vlní se do levé strany, tím zakrývají jeho nízké čelo. Uši nejsou zakryté vlasy, jelikož jsou větší.
Hlavu drží malý krk na velkých ramenou. Protože každé ráno posiluje, jeho ruce jsou krátké a svalnaté. A také tím, že hraje fotbal, má svalnaté nohy.
Chůze je pomalejší, ale když chodíme po obchodech s oblečením, tak uvidíte to zrychlení.
Je velmi milý a srandovní, mám ho rád, protože je to můj táta.

### essay_id = tei-skript2012_7-kl7bchuver_1
Veronika Chudobová
Třída: VII. B
Datum: 19. 11. 2009
Obrázek Josefa Lady
Slouha
Tento obrázek nakreslil Josef Lada v roce 1945. Je to kolorovaná kresba na zimní motivy. Obrázek na mne zapůsobil trochu, ale opravdu pouze trochu ponuře, ačkoli má zobrazovat veselý čas Vánoc. Na obrázku je znázorněn hustě padající sníh. Sněhem zapadané jsou i klády a vědra na vodu. Všechny chaloupky jsou pokryty rampouchy a vysokými vrstvami již zmiňovaného sněhu.
Ústřední motiv tvoří dva koledníci, muž a žena, oba staršího věku. Muž drží v rukou trubku a troubí s ní do oken jedné z chaloupek, té umístěné v popředí. Na hlavě má hnědou ušanku. Pod ní má blonďaté vlasy. Na sobě má oblečen dlouhý kožešinový kabát se zeleným obšitím. Na nohou má obuty hnědé válenky. Těsně za ním stojí žena, která nese žlutý raneček s oranžovým vyšíváním. Na hlavě má uvázaný šátek velice podobný tomu, co nese. Je oblečena do zeleného kabátku dlouhého asi tak k jejím bokům, pod ním má dlouhou červenou sukni s bílou zástěrkou. Na zádech nese proutěnou nůši, přes kterou je dána bílá látka.
Jako motiv vedlejší posloužila jednak chaloupka s dřevěným obložením na zdech, která nás utvrzuje v tom, že jsou Vánoce, protože v jejím okénku lze spatřit vánoční stromeček a jednak je to černý pes, který je z poloviny schovaný za kolednici.
V popředí je padající a napadaný sníh. V pozadí je jedna chaloupka také s dřevěným obložením. Kolem chaloupky je postavený dřevěný plot. Těsně u ní stojí zcela holý vysoký strom. Ale nesmíme zapomenout na nebe, které má tmavomodrou barvu, z čehož lze usoudit, že je noc.
Kresba je velice hezká ostatně jako s největší pravděpodobností všechny Ladovy obrázky.

### essay_id = tei-skript2012_8-am8akosbar_1
1) úvod – Elzeárd Bouffierd
2) stať – Les
– Změna chování
– Radost
3) závěr – Přání
Elzeárd Bouffierd byl starý pastýř, který svým konáním dokázal změnit myšlení lidí kolem sebe k lepšímu i přesto, že podmínky k životu v období války byly značně nepříznivé.
Svůj smutek z toho, že ztratil manželku i syna se snažil snížit tím, že sázel stromy na původně nehostinné pláni. Jeho vytrvalost, píle a cílevědomost vedly k tomu, že v okolí místa, kde žil, vyrostl nádherný velký les. Tím se podmínky pro život v této oblasti výrazně zlepšily.
Z Elzeárda vyzařoval klid a vyrovnanost a asi i díky tomu se mu podařilo, že i lidé, kteří v té oblasti žili, plní zášti a nenávisti vůči všemu a všem okolo včetně sebe, se začali měnit.
Tento nesobecký a mírumilovný muž měl les, který vysázel, rád, čehož důkazem je mimo jiné i fakt, že se zbavil i několika ovcí, které choval, protože okusovaly mladé stromky.
Kdybych si mohla něco přát, bylo by to přání poznat tohoto obdivuhodného a skromného člověka, kterému stačilo vědomí, že vytvořil les, který pomáhá změnit chování lidí a vidět tento zajistě krásný les, který vysázel.

### essay_id = tei-skript2012_8-am8alofmic_1
1. Úvod – výjimečný muž
2. Stať – duby
– břízy a javory
3. Závěr – příznivý dopad jeho činnosti
Elzeard měl mnoho vlastností, kterých si lidé velmi cenní. Při práci využíval své pracovitosti, pečlivosti a sebejistoty. Žil ve velikém souladu s přírodou. Po většinu života choval ovce, když zestárl, pořídil si včely. Cigarety mu nic neříkaly.
Jeho životní náplní byly stromy. Nevím, jestli vysazování stromů měl za koníček nebo druhé povolání. Mnoho let vysazoval duby. Každý večer si připravil sto kvalitních žaludů a následující den je vysázel.
Zkoušel vysazovat i břízy a javory. Břízy se uchytily, ale pro javory zde nebyla vhodná půda. Poté, co se „jeho les“ rozrostl do větších rozměrů, postavil si kamennou chatu a občas v ní bydlel.
Když zestárl, nejvyšší stromy měřily šest nebo sedm metrů a uhlíři je pálili na uhlí. Díky stromům se zlepšily podmínky pro život, vznikaly nové vesnice a krajina zkrásněla. Díky jeho práci byli šťastni i další lidé, kteří se přistěhovali do tohoto kraje. Nezemřel v lese, ale v domově pro přestárlé.
Z povídky Jeana Giona Muž, který sázel stromy.

### essay_id = tei-skript2012_8-am8avegdav_01_1
Elzeárd Bouffier
Elzeárd Bouffier byl pastýř, který byl velmi pracovitý. Snažil se mít všude pořádek. Tento pastýř o sebe velmi pečoval. Jako člověk byl velmi dobrosrdečný. Žil na jednom kopci, kde bydlel sám se psem, moc toho nenamluvil. Kousek za barákem sázel stromy, většina se mu jich chytla, kolem stovky. Každý večer vyráběl semínka, který chodil sázet na pustou louku. Za jeden večer vyrobil sto semínek a šel spát. Pastýř nevěděl nic o válce a nic se o ní nedozvěděl. Po válce byl objeven jeho les, díky tomu lesu se stal více známý. Jeho les byl chráněná oblast. Elzeárd Bouffier zemřel v roce 1947. Žil si svůj život. Tohle byl popis Elzeárda Bouffiera.

### essay_id = tei-skript2012_8-cl8cbilpet_1
Syslí rodinka a lev
(Každý problém má své řešení)
Kdysi dávno žila na jednom poli syslí rodinka. Bylo jich celkem pět, mamka Božka, taťka Pepík a tři děti Vencu, Frantu a Věrku. Jako správní sysli si vždycky na podzim hromadili zásoby semen a kořínků. Jejich nejoblíbenější potravou však byla semena ze slunečnic, které rostly blízko jejich nory.
Jednoho dne přišel požár a celé slunečnicové pole shořelo, a proto se syslí rodinka rozhodla vydat k nedalekému poli, kde rostly také slunečnice. Na cestě je ale překvapil veliký a hladový lev. Rodinka se lekla a rychle vyšplhala na nejbližší strom. Jelikož lev byl strašně líný, lehl si pod strom do stínu a říkal: „Syslové, mám strašný hlad, proto jednoho z vás sním.“ Syslové byli celí vyděšení, a tak poslali toho nejmenšího z nich, aby ukojil jeho hlad. Klepající se sysel Venca slezl dolů po kmeni a lev ho slupnul jako malinu, ale ležel tam dál. „Lve, odejdi, jednoho našeho bratra si sežral, jistě už nemáš takový hlad,“ říkali syslové. „Mám,“ odpověděl lev.
Takhle lev sežral ještě tři další, až zbyla jen maminka Božka. Dlouho přemýšlela, jak by lva obelstila. Slezla dolů a když lev otevřel tlamu, aby jí sežral, tak mu do ní vklínila obrovskou větev, lev nemohl zavřít tlamu. Potom vešla do jeho tlamy a svoji rodinu vyvedla z žaludku ven. Syslí rodinka pak rychle utekla a lva už nikdy neviděli. Z toho plyne ponaučení: Každý problém má své řešení.

### essay_id = tei-skript2012_8-cl8ccepjan_1
Krtek a brýle
Nevyplatí se ve všem napodobovat jiné.
Od starých věků je známo,
že krtkům oči zakrněly dávno.
Žížaly hledají po hmatu,
noru si kutají ve chvatu.
Nepřátel kol nich jsou hordy,
neb dělají v záhonech škody.
Zelinář brunátný vztekem,
v honičce nestačí s dechem.
Jeden z těch chlupatých psanců,
doved to do šťastných konců.
Koupil si na oči brýle,
myslí si: „Snad prožiji klidné chvíle.“
S ostřížím pohledem dravce,
kořist mu nezmizí hladce.
Velikou pomstu plánuje rychle,
na kořist chutnou přitom však mysle.
Když do hlíny se začal nořit,
přepadl ho divný pocit.
V tom ucítil na zádech rýč,
uznal za vhodné uprchnout pryč.
Brýle mu překáží v cestě,
přesto je odložit nechce.
Prchá dál, síly mu dochází,
když do své nory konečně dorazí.
Přiznal si, že ač málem nebožtík,
měl štěstí než nějaký červík.
Na žížalu dobrou dostal chuť,
do spíže spěchá, dech popadnuv.
Otevřel dveře spižírny své,
po žížale hladově sápe se.
Ale tím, že v zašpiněných brýlích nevidí,
jeho zásoby se před ním v klidu uklidí.
Mysl jeho ovládl vztek,
brýle zahodil, rozdupal hned.
A jaké poučení z tohoto příběhu plyne?
Není radno ve všem napodobovat jiné.

### essay_id = tei-skript2012_8-cl8ckopmar_1
Lev Leo a želva Dáša
Neříkej hop, dokud nepřeskočíš!
Kdysi dávno za starých časů žil krásný lev jménem Leo. Leo každý den chodil na lov a potom se utíkal napít k blízkému moři. A tak to dělal alespoň dva roky.
Jednoho krásného slunného dne se mu ale přihodila věc, která by ho ani ve snu nenapadla. Leo zahlédl na opuštěném místě ztracenou želvu Dášu, která byla hubená a vyhládlá. Prosila lva o nějaké jídlo: „Prosím, milý lve, nemáš něco do žaludku?“ „A co by ne!“ odsekl nemile Leo. „Něco by se přece jen našlo.“ „A dáš?“ ptá se opatrně vyhublá želvička. „Dám, ale musela bys být u Pátého kamenu dříve než já.“ „Ale já jsem želva a ty jsi přece lev. To není možné, abych byla rychlejší než ty.“ „Hm… To už já za to nemůžu,“ ale to Leo ještě ani netušil, že má tato mrňavá slečna jednoho sourozence Mášu, která je úplně stejná jako naše malá hrdinka. A hle! Zrovna je na procházce u Pátého kamene. „Fajn, dobře!“ zavolala Dáša na lva, který už pomalu odcházel. „Ale musíš ještě chvíli počkat.“ „A na co?“ vyptával se zvědavý lev. „No, musíme se pořádně připravit. Jsem přece o dost menší než ty.“ Lev si zatím někam odběhl a Dáša měla čas se s Mášou poradit. A nápad to byl skvělý. Leo se už vrátil a řekl: „Tak co? Můžeme?“ „No, jistě. Už jsem připravená.“ Závod začal. Leo odstartoval a vyběhl. Dáša se rychle zavrtala do písku a Máša, která byla schovaná u cíle rychle a nenápadně vylezla a doběhla do cíle. „To není možné,“ kroutí hlavou Leo. „Obyčejná želva a je rychlejší než já?“ Hodně dlouho mu to vrtalo hlavou. Ale nakonec si svoji falšovanou prohru uznal.
Ztracená Dáša si za pomoci své sestry našla ztracený domov. Tam se pořádně najedly.
Nadarmo se neříká: „Neříkej hop, dokud nepřeskočíš.“

### essay_id = tei-skript2012_8-cl8crysjan_1
Zajíc a sova
(Devatero řemesel – devátá bída)
Jednoho dne našel malý zajíček na půdě starou truhlu se zámkem.
Zavolal tam maminku a ptal se jí, jestli ta truhla jde otevřít.
Maminka mu ale odpověděla, že ten klíč, co k truhle patří, dala kdysi jeho babička staré sově. Ale sova bydlela nedaleko, a tak se zajíček vydal na cestu.
Když přišel za sovou a ptal se, jestli mu dá klíč od staré truhly, sova mu odpověděla, že mu ten klíč dá, ale musí si ho zasloužit.
Musí splnit jeden moc důležitý úkol.
A králíček jí odpověděl: „Je to nutné?“
A sova mu odpověděla: „Je to velice nutné a moc důležité.“
„Musíš dojít na vrcholek tohohle kopce, co před sebou vidíš. Je tam jedna malá chatrč, ve které přebývá paní husa, která ti vydá podle tohoto dopisu jeden velice důležitý lék.“
Zajíček souhlasil, a tak se vydal na cestu, sova mu předala obálku a šel.
Šel přes pole, přes louky, přes les až došel na vrcholek toho kopce.
Když došel k té chatrči, tak byl hrozně vyděšený.
Chatrč byla polorozbořená a všude to tam strašně skřípalo.
Ale králíček sebral odvahu a vešel dovnitř. Ale jakmile vešel do chatrče, tak uviděl nádhernou místnost plnou zajímavých věcí a léků.
Najednou z druhého pokoje vyšla paní husa a začala se vyptávat, co tu králíček pohledává.
Králíček jí odpověděl, že ho posílá paní sova a že jí posílá tento dopis.
Paní husa otevřela dopis a už věděla, co má přinést.
Donesla králíčkovi předepsané léky.
Králíček poděkoval a odešel.
Když přišel k sově, tak jí předal léky a poprosil ji, jestli by mu mohla dát ten klíč, jestli si ho už zasloužil.
Sova mu ho předala a králíček se vrátil domů.
Rychle spěchal domů na půdu, aby ten klíč vyzkoušel.
Klíč přesně pasoval, ale když otevřel truhlu, tak byl hodně zklamaný, co uviděl.
V té truhle bylo staré nářadí, rezavé hřebíky a vyhořelé svíčky.
Od té doby si králíček vryl do hlavy: „Devatero řemesel – desátá bída.“

### essay_id = tei-skript2012_8-kl8bmissil_1
Třída: VIII. B
Datum: 4. listopadu 09
Z několika literárních hrdinů mě nejvíce zaujal příběh o Achilleovi. Achilleus je slavný řecký hrdina, o kterém se napsalo mnoho bájných příběhů.
Podle pověsti byl synem obyčejného člověka a mořské víly. Když se Achilleus narodil, jeho matka se zeptala věštců, jaký bude mít její syn život. Ti odpověděli, že bude slavný bojovník, nepřemožitelný, ale zemře ve velmi mladém věku. Proto se jeho matka rozhodla uchránit jej a ponořila ho do řeky Styx. Voda z této řeky měla kouzelnou moc a chránila ponořenou část těla. Jediné místo na těle, které nebylo ponořeno, byla pata, za kterou ho matka držela.
Achilleus se stal bojovníkem nezranitelným po celém těle kromě jediného místa – paty. Achilleus bojoval ve všech bitvách na straně Řeků a vyválčil mnoho vítězství. V jednom z bojů zahynul jeho nejlepší přítel – bratranec Patroklos. Achileus přísahal pomstu a požádal svou matku o tu nejlepší zbroj. Matka se ho ptala, na co potřebuje novou zbroj, a on jí řekl, že prý kvůli pomstě, že musí zabít toho, kdo zabil Patrokla.
Jednalo se o trojského bojovníka Hektora. Jeho matka Achillea přemlouvala, aby se nemstil, protože podle věštby, když zabije Hektora sám, v dalších bojích zahyne. Achilleus nedbal na rady matky, vzal si od ní zbroj a vyzval na souboj Hektora, kterého potom zabil.
O několik dnů později trefil Achillea šíp do paty a toto zranění způsobilo smrt.
Celý řecký národ oplakával hrdinu. Jeho slavné činy způsobily jeho nesmrtelnou slávu. Spousta lidí zná jeho příběh a také spousta lidí ví, proč se nějaké slabině říká „Achilleova pata“.
Příběh o slavném Achilleovi a jeho slavných činech během jeho krátkého života mě vždy, když si jej čtu, nadchne.

### essay_id = tei-skript2012_8-kl8bnovdan_1
Novotný Milan
Třída: VIII. B
Datum: 4. 11. 2009
Petr
Petr má od útlého věku zodpovědnost za své sourozence Edwarda, Lucii a Suzane. V dětství je poslali z Londýna od rodiny k postaršímu pánovi. Kde objevili skříň, která vedla do kouzelného světa Narnie. Petr musí být velmi opatrný a hlídat své sourozence. Musí být se svými sourozenci pozorní, protože se ho v Narnii snaží zabít Bílá Čarodějnice. Z Petra se stává vůdčí typ. Musí se osamostatnit a snažit se postavit armádu, která by porazila Bílou Čarodějnici.
Za krátkou dobu se naučil zacházet s mečem. Později zjistí, že jsou on a jeho sourozenci králové Narnie a Petr je král králů a stále je všechna zodpovědnost na něm. S Edwardem chytí Bílou Čarodějnici a on se musí rozhodnout mezi lvem Aslanem, bývalým králem Narnie. Aslan se nakonec obětuje pro Edwarda. Brzy nastane čas bitvy. Bílá Čarodějnice zaútočí na Petra a armádu. Petr se musí vypořádat s tím, že on musí vést povstalce do boje proti přesile.
Když už se zdálo, že je bitva prohraná, zjevil se Aslan se svými spolupovstalci, které Bílá Čarodějnice zmrazila. Průběh bitvy se otočil a Bílá Čarodějnice byla zahubena a v Narnii je díky Petrovi a sourozencům nastolen mír a Petr, Edward, Lucka a Suzane jsou prohlášeni za krále a královny Narnie.
Petr je určitě kladný hrdina, který překonal strach a postavil se Bílé Čarodějnici a dokázal svou chrabrost a nastolil v Narnii mír.

### essay_id = tei-skript2012_8-kl8bnovluc_1
Třída: VIII. B
Datum: 4. 11. 2009
Edward mohl mít téměř každou dívku na škole, ale nechtěl. Ostatní si sice mysleli, že mu žádná není dost dobrá, jenomže Edward Cullen byl upír.
Měl čtyři sourozence a na škole se říkalo, že všichni jsou to adoptované děti manželů Cullenových. Dr. Callen z normálních dětí dělal monstra, ovšem zachránil jim tím život, protože „zachraňoval“ nemocné děti například se španělskou chřipkou, ale zpět k Edwardovi.
Edward byl samotář a s nikým se nebavil. Miloval zimu, všechny chladné a mokré věci. Nemůžu vám říci, co rád snídával, protože on jako upír nejedl, nepil ani nespal. Na pohled působil chladně, nebezpečně, ovšem zároveň mile. Mezi ostatními se lišil i tím, že byl velmi silově založený, všude byl rychle a byl hodně pohotový. Vycházel jen za ošklivého počasí, jelikož na slunci se třpytil jako diamant. Edward byl vyšší postavy, měl silné tělo a krásné měnící se oči. Měl bledou až bílou tvář a své zrzavé 10 cm dlouhé vlasy nosil vyčesané nahoru.
Edward Cullen je rozhodně kladná postava, i když se ho hodně lidí bojí. Myslím, že kdyby mohl, měl by určitě krásnou dívku, ovšem jedině upírku. On ale za svůj osud nemohl.

### essay_id = tei-skript2012_8-kl8bsmytom_1
Třída: VIII. B.
Datum: 4. 11. 09
1. slohová práce
Charakteristika literárního hrdiny
Baron Prášil
Baron Prášil je největší hrdina všech dob. Už jenom jeho šibalský úsměv ukazuje, že je chytrý jako liška a dokáže si poradit v každé situaci.
Pokud uvidí úctyhodné zvíře jako třeba osminohého zajíce, ledního medvěda nebo třeba černou lišku, tak ho prostě musí ulovit, i kdyby neměl žádný brok. Výtečné je i jeho vojenské umění, sám zneškodnil celou armádu, prozkoumal Tureckou pevnost při letu na dělové kouli a vždy byl v bitvě v první linii.
Baron Prášil byl také skoro všude, na Měsíci a to dvakrát, objevoval tamní poměry, byl v žaludku mořské obludy, na nové Guinei, ve středu země – tam proskočil Etnou, i v Ementálii, kde je všude sýr a místo vody mléko.
Disponoval obrovskou silou a i s kočárem dokázal vyskočit deset metrů vysoko.
Měl nejlepší psy a nejlepšího koně, kteří ho věrně doprovázeli.
Poradí si v každé situaci, ať už zapadne do močálu, nebo nemá zbraň a nebo co do ní.
Zkrátka a dobře, Baron Prášil je nejstatečnější, nejchytřejší, nejlaskavější a nejskromnější (lhář) na celém světě i vesmíru.

