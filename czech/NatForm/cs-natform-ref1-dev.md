### essay_id = tei-skript2012_10-cb1ajanjak_02_1
OSNOVA: 1) ÚVOD – TADY ŽIJI
2) STAŤ: a) AREÁL
b) MÉ POCITY
c) DNY ODMĚNY
d) PRO TOTO MÍSTO ŽIJI
3) ZÁVĚR – CO JSEM ZDE PROŽIL
Rád bych vám představil místo, na kterém trávím podstatnou část svého života. Toto pro mne veledůležité místo se jmenuje sportovní (baseballový) areál a nachází se u cyklostezky České Budějovice – Hluboká nad Vltavou. Schází se zde A-tým hlubockého baseballu, zhruba dvacetičlenná parta mužů ve věku 19−30 let, kteří tomuto krásnému sportu dávají všechno, co mohou. Jsem nesmírně rád, že se mi kombinací talentu a tvrdé práce podařilo stát se součástí tohoto stroje, mašiny, která patří k nejlepším v České republice.
Kdykoliv je v mém denním plánu trénink, což je během pracovního týdne čtyřikrát, těším se na něj, těším se na to, jak sednu na kolo a po asi 15 kilometrech spatří mé oči tento přenádherný areál. Tento stánek sportu je výborně umístěn u mnohahektarového golfového greenu a z každého místa je vidět na dominantu hlubockého zámku. Stojím-li kdekoliv uprostřed této zelené plochy, mé srdce zaplesá. Vidím dvě baseballová hřiště absolutní kvality, tři beachvolejbalové kurty a veliký dětský areál, vše citlivě umístěno mezi čistou řeku a obrovské množství zeleně.
Jakmile se převléknu do tréninkového dresu a postavím se do kruhu spoluhráčů, stává se ze mě jiný člověk. Mé osobní, školní či jiné problémy jdou stranou a má mysl podléhá kouzlu prostředí a atmosféry. Všude kolem mne je krásná posekaná tráva, zpívající ptáci a zurčení řeky, která tak krásně chladí po těžkých zápasech. Mám kolem sebe dobré přátele, které představují mí spoluhráči, lidé, kvůli kterým bych se šel prát a o kterých vím, že každý okamžik prožívají se mnou a šli by se se mnou prát také. Podmínky pro výkon jsou nastaveny na optimum, tak jdeme do práce…
Jsou dny, kdy prší tak, že nevidím na dvacet metrů, ovšem můj vztah k tomuto sportu a místu, kde se v něm vytrvale zlepšuji, je takový, že sednu na kolo a jedu trénovat, stejně jako moji spoluhráči. Nezáleží na tom, kolikátý kilometr na hřišti už běžím, kolikátý nadhoz v bulpenu už házím, ani kolikátý míč v pálkařské kleci buším. Dřu na tomto hřišti každý den na to, abych se jen o kousek posunul kupředu. Vím, že se mi to vrátí, když pomáhám mému (našemu) hřišti, když dělám cokoliv v jakémkoliv počasí. Věřím, že jednou za čas přijde den, kdy se mi to všechno „vrátí“ a já budu moci prožít úžasné momenty s lidmi, které mám opravdu rád, na místě, které mi dává sílu jít vždy o kus dál.
Když onen den přijde, jsem připraven. Týmy z celé republiky se do našeho areálu těší, protože je zde vždycky úžasná atmosféra. Díky lokaci nemáme nouzi o diváky. Když Američan řekne: „I live for this“, mám na mysli to samé a vidím v očích mých „bratrů“, že každý z nás je připraven nechat tu veškerou sílu a energii, co v sobě má. Mnohdy, např. po prohraném zápase, v ošklivém počasí, po velmi bolestivém zranění nebo po celé zimě strávené v přítmí hal a posiloven, si vzpomenu na ony krásné letní dny, kdy nechávám své srdce na antuce a trávě právě tohoto místa na světě, které mám nejradši.
Mohu říci, že v těchto asi pěti hektarech jsem prožil své dětství, dospěl jsem v partě chlapů, stal jsem se členem národního týmu a věřím, že zde budu moci pracovat a zlepšovat se i nadále. Tady je místo mého života a já ho z celého srdce miluji.

### essay_id = tei-skript2012_10-cb1akasmic_01_1
V dnešní uspěchané společnosti, ve které se každý stará převážně sám o sebe, je velice důležité se pozastavit a alespoň na okamžik se zamyslet nad tím, o co v životě usilujeme a jak se podle toho správně chovat. Nejlepším příkladem zamyšlení se sám nad sebou je pohled do nitra své duše, který je přirovnáván pohledu do zrcadla, při kterém bychom si měli vytvořit jakýsi rozbor naší duše. K čemu nám tento rozbor našeho chování je? Slouží k tomu, abychom si uvědomili, jací vlastně jsme, jaké mínění o nás má společnost a abychom si byli vědomi toho, jak nás společnost ovlivňuje a ovládá, čímž se můžeme vyvarovat negativních následků na nás působících.
Jak tento rozbor sestavit? Možná je však složité najít odpověď na tuto otázku. Podle mě bychom se měli opírat o to, co se o nás tvrdí, například o to, co o nás říkají rodiče. Tyto fakta jsou nám říkána buď přímo, nebo při vychvalování svého potomka rodiči příbuzným a kamarádům. Není však dobré skládat rozbor pouze z těchto informací. Je důležité naslouchat také tomu, co o nás říkají kamarádi. Sdělení kamarádů má na naši osobnost velký vliv. Může zapříčinit, dokonce až provést, změnu našeho chování.
Dívám se do zrcadla. Obraz, který vidím, začínám skládat podle toho, jak jsem napsal. Z pohledu rodičů, pro které jsem vzorným synem, by mé osobní vlastnosti byly nejspíše jedna báseň. A proto popřemýšlím více nad pohledem kamarádů a známých, kteří nemají ke mně takový citový vztah. Jedna z věcí je zamyslet se nad tím, zda je člověk obdivovatelem nějaké osobnosti, nebo není a je tak zvaně „svůj“. Myslím si, že já se nechávám velmi ovlivňovat společností a kamarády. Ale vím, že musím být na pozoru, jak moc jsem ovlivněn. A podle mého názoru bychom se měli nechat ovlivňovat v životně ne moc důležitých problémech, poněvadž tímto pochytáváme a následně vylepšujeme způsob řešení problémů, který nás velice ovlivňuje.
Dalším povahovým faktorem je to, jak moc jsme pilní a snaživí. Po zamyšlení nad tímto můžeme shledat to, že se závěrem zamyšlení nejsme spokojeni, což dále vede ke změně povahy.
Jak jsem již řekl, podle mého názoru je podstatné zamyslet se nad sebou, a tak zvaně se podívat do zrcadla. Z tohoto zamyšlení mohou lidé vyvodit závěry, které povedou alespoň ke snaze se změnit, což zaručuje dosáhnutí svých životních cílů.
Osnova: i. Úvod
II. Stať: ? 1. Jak složit rozbor svědomí?
2. OBRAZ – VLIV SPOLEČNOSTI
3. OBRAZ – PILNOST A SNAHA
III. Závěr

### essay_id = tei-skript2012_10-cb1akasmic_02_1
„Už zbývá jen pár minut,“ říká si určitě nejeden žák naší třídy. Vyčerpán tou úmornou nekonečnou hodinou, těší se na zaslouženou přestávku. Zaslouženou určitě, poněvadž jak jinak odměnit pilného žáka, který se musí při výuce velmi soustředit. Toto však neplatí jen pro naši třídu, ale pro všechny. U nás se to liší pouze v tom, že z hodiny se někdy stává jakoby již přestávka. Tu a tam se kdosi vybavuje o čemsi a výsledně zazní hlas profesora o síle hromu. My se samozřejmě bleskově zklidníme. A hle, zvoní!
Za ten necelý rok jsme si ve třídě již na sebe zvykli, a proto se o přestávce rozhodně nenudíme. Ať už se jedná o větší přestávku nebo ne, čas vždy běží jak o závod.
Nejoblíbenější je pro nás velká přestávka, o které máme mnoho času probrat veškeré dění s kamarády, připravit se na nějaký předmět, jít si zasportovat na dvůr a také na to, abychom se občerstvili. Za občerstvením chodíme do nedalekého Pekastu. Obvykle neprobíhá tato cesta nijak dobrodružně, prostě nic zajímavého, ale tenkrát…
Chtě, nechtě jsme se, ani již netuším, jestli s rozloučením, rozběhli zpět k naší škole. Sníh se sypal a my jsme radostně povykovali. Teď ještě to krátké vystavení sněhu a chladu, než se nám podařilo otevřít dveře do školy. A nakonec, jak to bývá, vše dopadlo dobře.
Dnes na to vzpomínáme se smíchem, protože se nám povedlo pobavit tím třídu. Všichni se smáli našim zmrzlým výrazům a tomu, jak rychle jsme si navlékli své mikiny. Nakonec jsme si ještě i oddychli, že se topí, s čímž jsme byli předtím nespokojeni.
OSNOVA: 1. ÚVOD
2. STAŤ – O tom, jak trávíme přestávku
− Výprava do Pekastu
− Rychlý návrat do školy
3. ZÁVĚR

### essay_id = tei-skript2012_10-cb1aperver_01_1
Mark seděl na okraji lesa. V ruce držel sklenku červeného vína a pozoroval západ slunce. Chtěl být sám. Uvnitř něho se odehrával určitý souboj emocí. V tuto chvíli vlastně ani nevěděl, co chce. Vždy to věděl, ale teď vše vypadalo nejistě a prázdně. V hlavě si přehrával útržky toho, co se v poslední době stalo.
Napil se vína. Vždy bylo jeho přesvědčením, že nad sklenkou dobrého vína se nejlépe přemýšlí. Nyní mu to tak nepřišlo. Cítil se, jako když má v hlavě úplné prázdno. Prázdno, které by neprolomilo vůbec nic na světě.
Myslel na to, jak by nejlépe tuto situaci měl řešit. Snažil se zvážit všechna pro a proti. Nyní se cítil tak bezmocně a bezbranně jako malé dítě, které se vždy schová k mamince, když má z něčeho strach. Jak rád by se do této doby vrátil. Snažil se aspoň vzpomínat na své dětství.
Jak nad tím přemýšlel, najednou mu přišlo, jako kdyby se právě tato doba odehrávala. Živě viděl, jak si vždy v tomto lese hrával se svou mladší sestrou. Na tváři se mu objevil úsměv. Úsměv tak lehký a bezstarostný, až se ho sám lekl.
Vstal a šel se projít po lese. Pořád kolem sebe viděl staré vzpomínky z dětství. Zazdálo se mu, jako kdyby díky těmto vzpomínkám jeho problémy odpluly někam hodně daleko.
Začalo sněžit. Pomalu se snášely vločky bílého sněhu k zemi. Mark se rozhodl, že půjde někam jinam. Na nějaké neznámé místo, které by v něm nevyvolávalo žádné vzpomínky. Naposled a dlouze se podíval na poslední kousek slunce na obloze. Paprsky prostupovaly šedivé mraky. Markovi do očí vhrkly slzy. Ani nevěděl proč…
Vydal se tedy pryč. Už se setmělo. Tma ho uklidňovala. Ve tmě se vždycky cítil silnější. Vůbec nevěděl, kam jde. Nohy ho samy nesly. Jeho problémy nejsou sice nejhorší, ale pro něho v tomto okamžiku byly. Moc dobře si to uvědomoval. Jak mu to mohla udělat? Jak mu mohla takhle ublížit? Samozřejmě, jeho problémy jako u všech chlapců jeho věku, se týkaly lásky. Přemýšlel, jestli má cenu za ní jít, a ještě jednou si s ní promluvit. Ale už s ní tolikrát mluvil a pokaždé se mu za to, co způsobila, omlouvala a prosila o odpuštění. Ale může jí ještě věřit?
Nohy ho donesly před její dům, aniž by to nějak mohl ovlivnit. Nevěděl, kam jde. Stál před jejím domem a rozmýšlel se. Má jít pryč, nebo na ni zazvonit? Rád by ji zase viděl. Rád by s ní mluvil. Ale nebyl si jistý, jestli by jí dokázal odpustit. Cítil, že ne.
Otevřely se vchodové a ona vyšla ven. Netušila, že venku stojí Mark. Přišla mu krásná jako ještě nikdy. Cítil, že toto je ten rozhodující okamžik, na který čekal. Ale jak má vědět, jestli to, co udělá, je správné? Řídil se svým srdcem. Přistoupil k ní blíž a objal ji.
I. Úvod: Souboj emocí
II. Stať: 1. Jeho pocity
2. Přemýšlení nad problémem
3. Vzpomínky na dětství
4. Vzpomínky
5. Sníh
6. Mark odchází pryč
7. Před domem
III. Závěr: Odpuštění

### essay_id = tei-skript2012_10-cb1astajan_01_1
Při pohledu do zrcadla mě napadají různé otázky. Jak mě vidí ostatní? Nechovám se hodně neslušně? Co profesoři ve škole? Kamarádi? Rodina? Jak mě vidí oni? A konečně já, jsem sám se sebou spokojený? Takto bych mohl psát dlouho a nápady by mi nedošly. Pokusím se na některé z otázek odpovědět.
Začal bych asi svým vlastním názorem na sebe. Je spousta věcí, které bych rád změnil. U některých to možné je, u některých ne. Například moje výbušnost. Nesčetněkrát se mi stalo, že mě někdo o něco požádal, jenže já byl protivný a o vstřícnosti nemohla být ani řeč. Vždy chvíli poté si uvědomím, co jsem vlastně udělal. Následuje pocit viny. Pocit, který je nepříjemný a nutí mě k omluvě. Záleží na povaze a charakteru druhé osoby, zda mi promine, či nikoliv, ale také na okolnostech, které moje chování provázely. Pokud dotyčný moji omluvu přijme, mám radost. Pokud ne, snažím se napravit to, co jsem udělal špatně.
Dále moc nedodržuji zásadu čínského filozofa Konfucia, jehož učení říká, že by nikdo neměl druhému činit to, co nechce, aby bylo činěno jemu. O filozofii se moc nezajímám, ale tato myšlenka je zajímavá a určitě má velký význam. Jenže si myslím, že tento způsob života se nedá nikomu přikázat. Vždy budou existovat lidé, kteří se nad zásadou v dané myšlence možná ani nezamyslí a úmyslně ji poruší. Kdyby se toto učení ovšem dodržovalo, byl by svět bez válek, utrpení a teroru a celkově hezčí. Abych se vrátil k mému porušování Konfuciovy zásady. V životě jsem ublížil hodně lidem. Skoro pokaždé mě to mrzelo, protože cílem mého jednání bylo co možná nejvíce někoho zesměšnit nebo ponížit a tím pádem moje „vytáhnutí se“ před ostatními. I když si plně uvědomuji následky svého nepříliš vhodného chování a snažím se tento způsob přístupu k ostatním „vyškrtnout“, občas se mi stává, že se neudržím.
To byly věci, které bych na sobě chtěl změnit. A teď ty, za které jsem rád. Snažím se kamarádit s každým, kdo je mi sympatický či mě něčím zaujme. Jsem pro každou srandu, která je v mezích. Znám pár lidí, kteří mě zavrhovali kvůli tomu, že jsem si jako střední školu zvolil gymnázium. To mi přišlo nefér, já jsem nikdy lidi neposuzoval například podle toho, jakou školu si zvolili, či podle jejich mobilního telefonu. Každý má právo si svobodně vybírat a nemám rád, když je toto právo potlačováno.
Kdybych se měl vyjádřit k postoji kamarádů a rodiny vůči mé osobě, bylo by to velmi vágní, protože na něj mohu usoudit pouze z jejich chování ke mně. Myslím si, že jsem mezi svými kamarády oblíbený. Rodiče mají radost, když se mi něco podaří, na druhou stranu je dovedu i hodně zklamat.
Na závěr bych chtěl říci, že jsem nenapsal zdaleka všechny své nedostatky. Moje pozitivní vlastnosti by měl posoudit někdo jiný. Já jsem sám se sebou spokojený. ࿄ :
I. Úvod – Pohled do zrcadla
II. Stať –
1) Můj pohled na sebe
2) Konfuciova myšlenka
3) Mé dobré vlastnosti
4) Postoj ostatních k mé osobě
III. Závěr – Zakončení mého zamyšlení nad sebou

### essay_id = tei-skript2012_10-cb1azemane_02_1
Osnova: I. Úvod
II. Stať: a) moje ráno
b) dopolední procházka
c) zpráva o zajíci
d) pilní mravenci
III. Závěr
Tak tady žiji
Každé léto jezdím já a moje rodina na chatu, kde jsem prožívala dětství. Je to nejkrásnější místo na světě.
Ráno mě probouzí sluníčko svým pohlazením nebo štěbetaví ptáčci, kteří soutěží, kdo krásněji cvrliká. Protáhnu se, tím probudím pár malých pavoučků odpočívajících po dlouhé a namáhavé práci a vyběhnu bosá ven na zahradu. Barvami to zde jen hýří. Brouzdám se ranní trávou, kapičky rosy mě studí do nohou, ale to mi nevadí. Ani to nevnímám přes tu překrásnou podívanou, která se přede mnou rozprostřela. Je to až neuvěřitelné. Tulipány, lekníny, růže, kosatce, všechny tyto pyšné květiny otvírají své květy a jihnou pod slunečními paprsky, které suší lesknoucí se rosu, pěkně kapičku po kapičce, z jejich barevných květů. Proběhnu zahradou, zastavím se akorát u trnitého ostružiníku, abych si utrhla sladkou malinu.
„Utrhni si mě, utrhni,“ vyzývá mě. Nebo zastavím u borůvky, která na mě už zdálky volá: „Ne mě, já jsem sladčí,“, a dorazím až k malému zarostlému jezírku lesknoucímu se jako zrcadlo, v kterém si slunce smáčí své slabé, unavené paprsky. Kouknu se do něj a vidím zelené žabky, jak skotačivě dovádí, a také zlaté rybky, jak po mně zvědavě pokukují. V jezírku se odráží život a krása přírody.
Bohatě se nasnídám a vypravím se na každodenní procházku. Životem to tady jen září. Včelky již začaly opylovat bohaté květy, dnešní den jim připravil mnoho práce, jen aby to do večera stihly. Starý hovnivál před sebou valí svou kuličku, jde to ztěžka, ale nevzdává se. Pestrobarevní motýli bezcílně poletují nad rozkvetlou loukou. Nemají snad co dělat? Kdo ví. Vševědoucí sojka, místní drbna, poletuje ze stromu na strom, zobáček se jí nezavře, musí stihnout ještě před obědem informovat celý les: „Slyšte, pan hajný nám dal postavit nový krmelec, nový krmelec a hezčí, hezčí,“ nahlas prozpěvuje.
Když pomalu dojdu do lesa, posadím se na mez a zaposlouchám se. Slyším šeptání stromů, šíří se zpráva, že zajíc začal trénovat a v neděli se utká v běhu se srnkou. Poběží kolem rybníka až k Zákoleckému lesu, potom nahoru na kopec pod moudrý, starý dub, který oběhnou, a poběží zpět na hráz čistého rybníka. Chvíli poslouchám, ale pak moji pozornost upoutá něco jiného. Přede mnou se objeví šnek. Pozoruji, jak si to hbitě šine mezí. Kampak asi vyrazil?
Na zpáteční cestě potkám pilné a nebojácné mravence, stavící si hrad z obrovských jehliček. Jeden velí, cupitá vpředu se zdviženou hlavou a všichni ho následují. Poslední mraveneček se opozdil, náklad je moc těžký, ale objeví se tu druhý plný síly a pomůže mu.
Všichni jsou zde přátelští a neexistuje tu zloba a nenávist. Člověk se hned musí radovat a zažene truchlivou náladu. Jako by se tady zastavil čas. Doufám, že taková místa nikdy nevymizí.

### essay_id = tei-skript2012_10-cb1cgremar_02_1
Slohová práce školní
Martina Gregorová
17. května 2005
I. C
Témata:
1) Jak tady žiji (volný stylový útvar)
2) Divy současného světa (volný slohový útvar)
3) Mé setkání s… (vypravování)
4) Pohled do zrcadla (zamyšlení)
Pohled do zrcadla
Osnova: I. Úvod: zamyšlení
II. Stať: a) zpytování svědomí
b) přátelství
c)pochybnosti
d)zrcadlo
e) důvěra a lži
f) mé já
g) jaká asi jsem?
III. Závěr: upřímnost
Jednou mi kdosi řekl, že když mě má, je to ten nejbohatší člověk na světě. Ale jsem opravdu taková, za jakou mě považoval? Málokdo o mně ví všechno, všechny mé trable od kolébky do dnešního dne. Ta osoba většinu zná a přesto mi tohle řekla. Proč mi tedy připadá, že si to nezasloužím? Že nejsem ten, kdo si myslí, že jsem? Chtěla bych mít zrcadlo. Zrcadlo, které by mi ukázalo, jak mě mají ostatní rádi či mě nenávidí. Určitě mám mnoho nepřátel.
Moje babička říkávala: „Jak ty k nim, tak oni k tobě.“ Ale já jsem nikdy nestála o přátelství lidí, kteří ho zakládali na lži. Přetvařovali se, smáli se vašim vtipům, ale jakmile jste se otočili, bodli vám „kudlu do zad“. Proto jsou takoví lidé mými nepřáteli.
Věřím, že bych si nikdy nevybrala za nejbližší falešné lidi. Ale mohu svým pocitům důvěřovat? Bez zrcadla pravdy?
Přála bych si teď zavřít oči a stát před osudovou skleněnou plochou, ve které by se odráželo nejen světlo lamp visících na zdech okolo, ale i mé já. Má duše, ať už černá jako uhel nebo průsvitná jako lesní studánka, kam chodívají laně pít. Jen vidět pravdivý vnitřní výjev.
Druhý nejdůležitější člověk v mém životě mi řekl, že jsem jeho anděl strážný, jeho slunce, že když mě vidí, rozzáří se mu celý den. Jak mi mohou tak slepě důvěřovat? Jak mohou tušit, že ta neupřímná osoba nejsem já? Jak já sama to mohu poznat?
Když jsem s přáteli, jsem upřímně šťastná. Bez nich se cítím opuštěná, sama. Není to pravý důkaz mé pravdomluvnosti? Vím já sama, jaká vůbec jsem? Jaké mám špatné a dobré stránky? Mohu to snad vědět?
Prý jsem hodná. Ale proč rodiče potom říkají, že zlobím? Prý jsem chytrá. Ale proč tedy nevím a nikdy nemůžu vědět všechno? Někdo se rozplývá nad mojí krásou, ale copak se krása dá posoudit? Děda se zlobíval, že jsem tvrdohlavá. Proč tedy nikdy nic nedotáhnu do konce? Známí mají radost, že jsem vtipná a přátelská. Proč tedy dokážu k lidem, kteří mi nejsou sympatičtí, být protivná a ironická, ubližovat jim pravdou i svými poznámkami?
Praděda mi jednou řekl: „Buď upřímná sama k sobě.“ Ano, dědečku, budu. Ale jak se dozvím, jestli to bude fungovat i naopak?

### essay_id = tei-skript2012_10-cb1ckubjan_01_1
1. slohová práce školní
16. prosince 04
Témata:
1. Ptáš se, jak se mi tu líbí (dopis)
2. Představ si, co se mi stalo... (dopis)
3. Píšu Vám ... (dopis někomu, s nímž jsem se nesetkala, nebo se ostýchám)
Představ si, co se mi stalo...
Milá Veroniko!
Dnes jsem měla opravdu perný den. Nikdy jsem nevěřila tomu, že pátek třináctého se nějakým způsobem liší od ostatních. Samozřejmě vím o té pověře, která říká, že pátek třináctého je smolný den.
Pustím se tedy do samotného vyprávění. Dnes ráno mi zazvonil budík a já ho, jako vždy, vypnula. Obvykle hned vstanu, jenže jsem byla hrozně unavená, tak jsem si chtěla pospat ještě alespoň 10 minut. Místo 10 minut jsem ale zaspala a vzbudil mě až taťka, který měl dnes dovolenou. Musela jsem tedy do školy autobusem. Aby toho nebylo málo, tak žádný autobus nejel, protože přes večer napadl snad metr sněhu a bylo -18ºC. Tak jsem musela jít pěšky. Takovou dálku! Všude byly hrozné ledovky, a tak jsem nesčetněkrát uklouzla. Doprava ve městě úplně zkolabovala. Byla to sice kalamita, ale svým způsobem krásná. Na autobusové zastávce – Nádraží stálo hodně lidí, kteří doufali, že snad nějaký autobus pojede. Když jsem kolem nich opatrně procházela, snažila jsem se neuklouznout. Najednou jsem ale zahlédla autobus, který byl v provozu a zrovna 1, která jede ke škole! Bylo to jako spatřit oázu po sedmidenní cestě pouští. V tu chvíly jsem zapomněla na všechny ledovky a rozběhla se, aby mi neujela. Ale jako na potvoru byl přede mnou zledovatělý chodník zakrytý sněhem. Než jsem si to stačila uvědomit ležela jsem na zemi a okolo mě stálo spoustu lidí. Někteří se smíchy neudrželi a málem také skončili na zemi. Mně ale do smíchu moc nebylo. Než se mi podařilo zvednout, autobus byl pryč a já jsem chtě nechtě musela dojít zbytek cesty pěšky. Do školy jsem dorazila téměř bez újmy na zdraví (až na pár dalších upadnutí). Byla jsem zkoušená z fyziky, ze které mi vychází...nebo spíš nevychází dobrá známka, a nedopadlo to nejlépe. Doma jsem za své známky dostala od rodičů vynadáno a zakázali mi snad všechno, co mohli.
Asi si dokážeš představit, co jsem prožila za hrozný den. Ještě že je zítra sobota, nikam nemusím chodit a nemusím se ani bát, že něco zaspím. Ale příště si budu určitě dávat pozor na třinácté pátky.
Měj se krásně a všechny pozdravuj!
Janča
Osnova:
I. Úvod
II. Stať: a) dopravní kalamita
b) zrádná cesta do školy
c)smolný den
III. Závěr

### essay_id = tei-skript2012_10-cb1cmorlui_02_1
Slohová práce školní
Luis Moreno
17. května 2005
1. Tak tady žiji (Volný slohový útvar)
2. Divy současného světa (Volný slohový útvar)
3. Mé setkání s... (Vypravování)
4. Pohled do zrcadla (Zamyšlení)
Divy současného světa
Osnova: I. ÚVOD
II. Stať: a) spousta záhad v naší historii
b) pokrok díky počítačům
c) hrozba závislosti
d) počítače, nezbytné pro rozvoj
III. Závěr
Mohlo by se zdát, že se v našem světě rodí čím dál tím více fantastických a neuvěřitelných příběhů. Není to však úplně pravda. Za to, že se k nám dostává více a více neuvěřitelných zpráv a mytických příběhů, vděčíme především dnešním moderním informačním technologiím, jakými jsou televize, satelitní vysílání, internet, rozhlas atd...
Ve středověku a obecně v naší minulé historii se také událo spoustu nevysvětlitelných příběhů, které bychom ani dnes zcela jistě nedokázali vysvětlit. Lidé ovšem neměli snadný přístup k informacím pocházejícím z dalekých zemí, a když se něco událo, trvalo to spoustu času, než se informace dostaly z jedné země do druhé. Takto si lze vysvětlit klamný dojem toho, že je náš svět čím dál tím více záhadný.
Pokrok, kterého lidstvo dosáhlo za posledních 50 let v tomto oboru, je zřejmě největší a nejmarkantnější v celých lidských dějinách. Za strůjce tohoto pokroku lze považovat především Billa Gatese, který zahájil novou éru díky novému operačnímu systému a internetu. Jeho operační systém je využíván v nespočtu odvětví v průmyslu, finančnictví a mnoha jiných oborech. Tam, kde se dnes neužívá počítačů k řízení dané činnosti, nemůžeme 100% spoléhat na to, že člověk neselže a neudělá chybu, a tak postupně přecházíme do nové digitální éry.
Nevím, zda je zcela správné a rozumné se dnes úplně spoléhat na počítače, dost možná toho budeme jednou litovat. Všechny informace budou v budoucnu uloženy v digitální podobě, a pokud se něco stane přístrojům, které dnes používáme, budou uložené informace nenávratně ztraceny. Dnes se však bez počítačů neobejdeme, a tak se naše civilizace řítí neznámo kam, do „propasti“ závislosti.
Avšak tato digitální éra s sebou přináší i pokrok a pohodlnější způsob života, mechanizace zemědělství šetří lidskou pracovní sílu a lidé se místo toho dnes přesouvají do pracovních míst ve službách.
Vědci díky novým technologiím dosahují výborných výsledků ve všech oborech vědy a za vše toto vděčíme z velké části počítačům.

### essay_id = tei-skript2012_10-cb1csovvla_02_1
Slohová práce školní
Vladimír Sova
17. května 2005
Témata:
1) Tak tady žiji (Volný stylový útvar)
2) Divy současného světa (Volný slohový útvar)
3) Mé setkání s…. (Vypravování)
4) Pohled do zrcadla (Zamyšlení)
Mé setkání s podvodníkem
Určitě jste se již každý setkali s nějakým podvodníkem. Ať už s malým podvodníčkem na ulici snažícím se vám prodat cokoli, jen aby z toho něco káplo nebo třeba s vychytralým bytovým zlodějem, který nám už může způsobit pěkné nepříjemnosti. Ať už se jedná o kohokoli, pokaždé mají něco společného. Já jsem se dokonce s jedním takovým člověkem spřátelil, aniž bych ve skutečnosti věděl, co se z něho vyklube. Můj táta si totiž jednoho takového nastěhoval do bytu. Zní to divně, jen tak si někoho stěhovat do bytu, ale není v tom nic složitějšího, než že se můj táta ocitl v tíživé finanční situaci. Načež dostal dobrý nápad pronajímat část svého bytu studentům nebo někomu, kdo hledá podnájem. Zanedlouho se ozvali první zájemci. Vše probíhalo bez nejmenších problémů celé dlouhé tři roky. Za tu dobu si na ty lidi docela zvyknete a je vám pak alespoň trošku líto, když odcházejí. Byt byl najednou prázdný. Proto táta začal shánět nové nájemníky. Už byl skoro říjen a většina studentů už měla zamluvené koleje nebo internáty či jiná místa. Asi až po dvou týdnech se ozval jeden kluk, mohlo mu být kolem 25 let. Jak už jsem říkal, většina podvodníků má něco společné – je to dar řeči a schopnost získat si vás na svou stranu a dokud si nebudou úplně jistí, že jim plně důvěřujete, pak na vás udeří. Tenhle člověk nevypadal vůbec jako nějaký vagabund, ale byl slušně oblečený, vždy platil včas, nebyly s ním žádné problémy. Zdál se být velice přátelský. A to až do dne, kdy se jeho zdánlivé kamarádství začalo měnit v dotěrnou vlezlost.
Byla to snaha získat si nás a dozvědět se všechno možné, co by se mu mohlo hodit. Táta byl ale nakonec rád, že našel opět někoho solidního, s kým nebudou žádné problémy. Takového člověka si pak docela oblíbíte a teď nemyslím žádné bratříčkování s kýmkoli, koho neznám. Ale je to takový ten pocit, že přece od někoho mi nemůže nic hrozit. Až jsme jednou přišli na to, že se z kuchyně začalo ztrácet nádobí, z knihovny knížky a lednice byla pořád prázdná. Tím myslím, že záhadně mizelo i naše jídlo. Šel na to mazaně, kradl malé věci po celém bytě, většinou drobnosti, protože než si toho všimnete, může už být dávno pryč. Když už sám začínal cítit jisté napětí, nechal klíče v kuchyni a vypařil se nadobro. Až pak většinou zjistíte, co vám všechno chybí. Bylo toho víc, věci jako video a rádio musel odnést v noci, když byl táta na noční směně. Zanedlouho také přišel účet z Telecomu za telefon, že měl zakázáno telefonovat, mu asi moc problémů nedělalo. Ztratily se i památeční, téměř 100 let staré knihy po babičce. Což asi zamrzí nejvíc. Asi je prodal v antikvariátu. Místo, kde tvrdil, že pracuje, pochopitelně neexistuje. Kompletně vymyšlená identita. Policie s tím nemůže dělat vůbec nic. Je to jen další malá ryba v moři důležitějších případů. Později se ukázalo, že tento člověk byl skutečným profesionálem, známým budějovickým zlodějíčkem, který už tímto způsobem nakradl zhruba 60000 korun. Táta nebyl jediný, kdo mu naletěl. To jsou rizika jeho „černého“ podnikání. Teď už nevěřím jen tak někomu a jsem raději opatrnější. Někdo se dokáže pod maskou skrývat velmi dlouho, ale na každého snad jednou dojde. ࿄ Osnova: ࿄ 1) Úvod : ࿄ 2) Stať: ࿄ Stať 1 ࿄ Stať 2 ࿄ 3) Závěr:

### essay_id = tei-skript2012_10-cb1czavluk_02_1
Slohová práce školní
17. května 2005
1. C
Témata:
1) Tak tady žiji (Volný stylový útvar)
2) Divy současného světa (Volný stylový útvar)
3) Mé setkání s… (Vypravování)
4) Pohled do zrcadla (Zamyšlení)
Mé setkání s Julesem Vernem
Osnova: I. Úvod – Proč on?
II. Stať: a) oceán a ponorka
b) výlet do vesmíru
c) elektřina
II. Závěr – poděkování
Pana Julese Verna jsem si vybral proto, že mu chci ukázat, že většina toho, co napsal ve svých knihách, se stala realitou, ať už jde o vynálezy či objevné cesty.
Nejprve vezmu pana Verna do přístavu, kde si prohlédneme různé typy lodí od motorových člunů přes bitevní křižníky vybavené nejmodernější technologií, až po tankery a dopravní lodě. Pak nasedneme do ponorky a pojedeme obdivovat krásy mořského dna.
Poté nasedneme do proudového letadla směr Bajkonur. Zde se připravíme na odlet našeho raketoplánu. To je další věc, kterou předpověděl, ale určitě nepočítal s přetížením, které ho nemile překvapilo. Cestou k Měsíci mu ukážu satelit a vysvětlím, na co se používá, že jen díky nim jsme objevili část vesmíru včetně Sluneční soustavy. To už ale přistáváme na Měsíci. Po oblečení skafandrů vystoupíme a jdeme se podívat na matičku Zemi. Nad hlavou mu mezitím prolétne sonda směrem k Marsu. „Co to je,“ diví se? To je sonda, která řídí moduly na Marsu a také plánujeme jeho osídlení. Cestou zpět má pan Verne spoustu otázek.
Poslední místo, kam ho vezmu, je atomová elektrárna a obchod s elektronikou. V elektrárně se obdivuje všemu. A kromě těchto máme ještě vodní, větrné, sluneční a tepelné. V obchodě jen kroutí hlavou a směje se (neví, co je počítač). Vysvětlím mu, že slouží k ovládání jiných strojů a je na něm internet, což je místo, kde se dá sehnat vše. Ten se mu zalíbil. Také ho zaujala lednička a mobilní telefon. A to vše je tu jen díky vám a vašim nápadům. Tak jak jste viděl, k čemu jste dal svými knihami podnět, tak vás jistě naplnila hrdost. Lidstvo ve vaší době vás považovalo za blázna, že to nikdy nebude existovat, ale 1 století po vás jsme vaše nápady zrealizovali a použili je k našemu prospěchu. A to také díky elektřině, ze které se stala hybná síla lidské civilizace. Mnohokrát vám děkuji za to, že jste předběhl svou dobu a nám v 21. století ulehčil a zpříjemnil život

### essay_id = tei-skript2012_10-grp1bbare_1
27. listopadu 2008
Bártíková E.
P1b
1. písemná slohová práce
Vypravování
Téma: Roku 3058
Osnova:
1) budoucnost
2)
3) přítomnost
Psal se rok 3058. Tehdy jsem bydlela na planetě Mars. Život tam nebyl lehký, ale na druhou stranu bydlet na Marsu mělo své výhody. Lidé se dožívali až 200 let a nebyli tam žádné nemoci. Moje babička, bylo jí tenkrát 169 let, žila prý ještě jako malá holka na Zemi. „Všechno bylo jednodušší,“ vyprávěla. Nebyla tam taková nuda jako na Marsu, ale jednoho dne se na Zemi opravdu nedalo vydržet. Byla zamořená odpadem, kyslík už tam nezbyl skoro žádný, a proto se všichni lidé museli postupně odstěhovat na jiné planety, kde by možný život.
Mně v roce 3058 bylo 15 let. Neznala jsem jiný život než na Marsu, ale vždy, když jsem jela vesmírným autobusem do školy, ze kterého byla vidět Země, představovala jsem si jaké by bylo tam žít třeba před 1000 lety. Jenže to jsem ještě vůbec netušila, co se stane. Vraťme se tedy do toho roku, do roku 3058, kdy se celý můj život zvrátil v pár minutách naruby.
Žiju v malém městě na severní polokouli Marsu. Bydlím se svými rodiči a bratrem v domě až úplně nahoře. Oproti jiným je celkem malý, ale mně to stačí. Bojím se výšek.
Toho dne jsem byla venku. Netušila jsem, že něco takového ještě existuje. Přímo před naším domem přistála vesmírná loď, což by v té době nebylo ani tak neobvyklé, ale měla tvar talíře. Bylo to UFO. Nevěřila jsem vlastním očím. Vždycky jsem je chtěla vidět, znala jsem je jen z vyprávění. Říkalo se jim prý Mimozemšťani, jenže jelikož teď obývají výhradně Zemi, jsou to Pozemšťani. Všichni utíkali a křičeli. Vznikla panika, ale já tam zůstala stát jako přikovaná k zemi. Jako bych přestala vnímat. Neslyšela nikoho a nic a jen jsem tupě zírala na ten velký talíř, ze kterého vystupovali malí zelení mužíčci. Zůstala jsem tam sama. Oni vypadali na první pohled sympaticky, ale trochu mě odpuzoval ten jejich vzhled. Pořád jsem tam stála a koukala na ně.
Jako by mě ze snad probudil výkřik mojí mámy. Bylo pozdě. Z talíře svítilo jasné a silné zelené světlo a jako by mě hypnotizovalo. Šla jsem za ním. Volaní mé maminky se pořád vzdalovalo, až jsem ho skoro neslyšela. Nemohla jsem se otočit. Šla jsem pořád za tím světlem. Bylo pozdě. Prásk! Dveře se zabouchly. Najednou jsem nevěděla, co jsem to udělala. Chtěla jsem ven. Bušila jsem na dveře a brečela jsem. Došlo mi, že už rodinu nikdy neuvidím.
A teď sedím tady. Máme český jazyk a já píšu slohovou práci o tom, co se mi stalo. Zatím o tom nikdo nevěděl. Chodím na střední školu a mám novou rodinu. Tady v roce 2008. Chci zpátky. Domů.

### essay_id = tei-skript2012_10-grp1bhofmar_1
27. listopadu 2008
Milan Novák
P1b
1. písemná slohová práce
Vypravování
Téma: Roku 3058 př. n. l.
Osnova: 1) Bitva
2) Upsání duše
3) Otroctví
4) Pomsta
5) Vítězství
Je to už dávno, co ve starém Řecku bylo město válečníků Sparta. V něm žil jeden mocný a bojechtivý generál jménem Kratos, který žil se svou rodinou. Byl to velmi dobrý bojovník a vyhrál spoustu bitev, až jednou nadešla bitva, ve které se střetl s nesčetným vojskem barbarů. Bitva byla pro Sparťany téměř prohraná, až se střetl sám Kratos s vůdcem barbarů. Opuštěná pláň s vyčerpanými vojsky, se studeným větrem a temně černým nebem, jako by měla přijít mohutná bouře, čekala na vítězství jednoho z vůdců. Barbar byl však mnohem silnější a bylo jasné, že Kratose porazí, ale najednou se stalo něco, co nikdo nečekal.
Nebe se rozestoupilo a z mraků vyšlehla prudká záře. Když Kratos ležel na zemi a barbar se mu chystal zasadit smrtící ránu, dopadlo světlo na Kratose. Ten v sobě pocítil podivnou sílu a v rukou držel najednou dva meče, které vypadaly jak dar od bohů, byly ovinuté řetězy, rukojeť byla pozlacená a špička meče hořela. V tu chvíli Kratos vyskočil a zasadil barbarovi smrtící ránu. Nikdo totiž nevěděl, že Kratos před bojem upsal duši Arésovi, bohu války, a ten mu slíbil vítězství a zvláštní schopnosti, s kterými Kratose nikdo neporazí, ale on mu za to bude muset pět let sloužit.
Kratos však nečekal, že Arés z něj udělá zrůdu. Se svou silou a zbraněmi od boha byl takřka neporazitelný. Arés ho ale donutil dobýt jeho rodné město Spartu. Kratos se, ačkoliv chtěl, nemohl tomu rozkazu vzepřít. Donutil ho dojít do domu prostého člověka ve Spartě. Když došel k domu, dveře se rozlétly, ohně vzplály a celá Sparta byla v plamenech. Kratos na rozkaz zabíjel a nemohl nic dělat, až uslyšel známý křik. Byl to křik jeho ženy a dcery, jejichž krev byla na jeho rukou. ࿄ Po dovršení svého otroctví přísahal olympskému bohu pomstu za to, že ho připravil o vše, co mu bylo drahé, a udělal z něj netvora. Po propuštění svého válečníka vnikl Arés do Athén a drancoval toto město jako pomstu své sestře. Kratos v té době kráčel v poušti, kde mu silný vítr vháněl písek do tváře, když z nebe znovu vyšlehlo světlo jako při válce s barbary. Chopil se svých dvou zbraní, které vzplály plamenem, namířil jimi k nebi a vyčkával, co se stane, ale jeho obavy byly zbytečné. Byl to Zeus, kdo k němu promlouval, a v pozadí stáli jeho dva bratři Poseidón, Hádés a Athéna, která slíbila...

### essay_id = tei-skript2012_10-grp1bludjan_1
27. listopadu 2008
Milan Procházka
P1b
1. písemná slohová práce
Vypravování
Téma. Stalo se to jedné noci
Osnova
Úvod: Večírek
Stať: a) Seznámení se slečnou
b) Návrh jít do kuchyně
c) Blbnutí u sedaček
Závěr: Vášnivé políbení
Stalo se jedné noci
Zažil jsem něco úžasného...
Bylo nás asi 5, no, normální „pařba“ s přáteli. Večer jsme se rozešli do svých pokojů, ale já nemohl spát. Chodil jsem chvíli po domě a všiml si, že jedna dívka taky nemůže spát.
Seděla na posteli, opřená o stěnu a četla si pod lampičkou. Zaťukal jsem na polootevřené dveře a ptal se: „Nemůžeš spát?“ „Ne, nemůžu,“ zasmála se, „chceš si zahrát nějakou hru?“ navrhla mi. „No, cokoli, co mne uspí…“ Vytáhla karty. Hráli jsme jak o život. Asi po hodině říká, že má hlad. Navrhl jsem, že něco přinesu. Ale ona se začala smát a že ne – dojdeme si něco ulovit. Koukal jsem a asi blbě. Rozesmála se ještě víc. Pořád koukám a říkám si, jak obyčejná holka smíchem náhle zkrásní. Začala vysvětlovat, že vše je jen hra, a tak se do toho musí vžít.
„Prostě půjdeme, budeme se schovávat a plížit, až se propleteme domem do kuchyně a tam si něco ulovíme.“ Jak řekla, vzala mne za ruku a říká: „Ty jsi střelec a já stopař.“ A šli jsme. Schovávali jsme se za skříně, do stínů u dveří. Vykukovali jsme z rohů a sedaček. Prostě jako malé děti. Smáli jsme se, vážně to byla zábava.

### essay_id = tei-skript2012_10-grp1bvojjan_1
27. listopadu 2008
Procházka Milan
P1b
Stalo se to jedné noci
1. Na počátku bylo otevřené okno – ÚVOD
2. Fata morgana – ZÁPLETKA
3. Pasi – ZÁPLETKA SE STUPŇUJE
4. Jde o to okno! – ZÁVĚR
Jednou si tak ležím, ale nemohu usnout. Skrz otevřené okno proudí do mého pokoje lehký, čerstvý větřík. Už se mi pomalu klíží oči, když vtom mě vyruší bouchnutí okna a nyní již silný vítr. Poněkud otráveně tedy vstanu a jdu okno zavřít.
Co ale nevidím – místo obrovského sídliště překrásný les, kousek opodál jezero a někde slyším houkat sovu. Divím se, co se to děje, mám pocit, jako bych měl halucinace či snad nějakou fata morganu, tak se jdu do kuchyně napít. Místo perského koberce v chodbě však vidím medvědí kůži. Vše zde vypadá poněkud divně, na stěnách místo obrazů (které nám přivezla babička z dovolené) a havajského starosty visí obří a krásný obraz lesíka a jezera, které jsem před chvílí z okna viděl. Vážně mám pocit, jako bych se zbláznil. Pokračuji do kuchyně, ale co nevidím! Místo všelijakých poliček, skříněk a kuchyňské linky je tam masivní dřevěný pult z krásného dřeva. Pokračuji směrem k ledničce, kde je místo mé oblíbené minerálky pouze mléko. Naleji si tedy plnou sklenici, a jelikož už nejsem vůbec unavený, jdu si sednout do obývacího pokoje. A znovu – vše je tu úplně jiné! Krásný kamenný krb, televize chybí, pohovka je jiná – ale objevil jsem zde starší „magneťák“ s CD Tarji Turunen. Na stolku se povalovalo pár knih a tak mi to nedalo a nakoukl jsem. Finština. Jazyk, kterým byly psány, jsem okamžitě poznal. Stejně jsem se všemu divil…
Najednou slyším venku štěkat psy. Vyjdu ven a tam vidím muže na saních tažených psy. „Terve! Mä oou Pasi, den naapuri. Kuka sinä olet? Tervetuloa.“ Pochopil jsem, co mi muž říká: „Nazdar! Jsem Pasi, jsem tvůj soused. Kdo jsi ty? Vítej!“ Odpověděl jsem, jak se jmenuji a že moc finsky nemluvím: „Minä en puhua hyvin suomeä.“ Chvilku jsme se zapovídali a já si pak šel lehnout. Nechtělo se mi přemýšlet nad tím, co se stalo. Brzy jsem usnul, alespoň myslím.
Náhle mne probudil hlas maminky, která mě budila, abych šel do školy. Cestou jsem v kapse našel papírek s adresou na Pasiho, mého nového kamaráda. Došlo mi, že to nebyl sen. Nic jsem nechápal. Ve škole mi v prožití této noci nikdo nevěřil, ale já si byl jist, že je to pravda. Když jsem přišel domů, vše jsem napsal své kamarádce (taktéž milovnici Finska), která mi už věřila více než spolužáci. Hned nato jsem napsal Pasimu dopis, a za pár dní se dočkal odpovědi – mám i s kamarádkou přijet na víkend. Prý nemám zapomenout nechat večer otevřené okno…

### essay_id = tei-skript2012_10-pr1ccejeli_02_1
Eva Nováková, I. C
4. listopadu 2003
1. písemná práce
(vypravování)
„Propast“
: 1. Úvod – Sen
2. Vlastní stať – a) v ordinaci
b) dr. Frank
c) návrat domů
d) byt
e) usínání
f) dům s propastí
g) místnost před propastí
Ležel na zádech. Naprosto bez dechu a zpocený, jako kdyby běžel maraton. Zase se mu zdál ten úžasný sen. Sen, který ho vždycky neskutečně vyčerpal a vyděsil. Nenáviděl ten pocit, a přesto bez něj nemohl žít. Každý večer usínal s touhou se tam vrátit. Uvězněný v neskutečném stereotypu. Panebože, ty jsi cvok. Asi úplný, když už chodíš k psychiatrovi. Alespoň mi někdo může ten pocit závidět.
Bylo pondělí. Zase seděl v tom nepohodlném křesle a poslouchal nesmyslné bláboly učeného doktora Franka. Neměl bych být v práci? To těžko, před týdnem tě kvůli tomu nesmyslu vyhodili. Ano, vždyť já jen zapomněl. Kdo by chtěl zaměstnance, co chodí každé pondělí a čtvrtek k psychiatrovi. Naštěstí už odsud půjdu. Třeba domů...
„Pane Sinadre, byl byste tak laskav a trochu mě vnímal?“ To těžko, pomyslel si. Velevážený pan Otmar Sinader musí jít domů. Už tady usíná. „Na shledanou, pane doktore. Už musím jít. Žena mě doma netrpělivě očekává...“ Sinader vstal, aniž by čekal na reakci Franka. „Vždyť žádnou ženu nemáte! Počkejte, kam si myslíte, že jdete?“ „Sbohem, doktore.“
Sinader vyšel ven z ordinace a zalil ho pocit neskutečné svobody. Ale šťastnější je v propasti. Ano, v tom domě, ve kterém byla propast. Musí se tam vrátit. Do toho snu. Do toho domu. Hned teď! Utíkal domů a dal si záležet, aby se co nejvíc unavil. Potom se mu bude lépe usínat.
Bydlel sám v tmavém, starém bytě. Nikdo ho nečekal, ani se o něj nestrachoval. Teda až na jeho bývalého kolegu, ale ten ho poslal právě za tím doktorem s přihlouplým výrazem. Zrádce, pomyslel si Oty.
Okamžitě lehnul vyčerpáním do postele a usnul. Chvíli to trvalo, než mohl ovládnout svou mysl, ale za chvíli tady byl. Před domem s dveřmi, za kterými byla propast, která ho neskutečně lákala. Zalila ho známá vlna neskutečného štěstí.
Dům s propastí byl starý, rozvrzaný, se zatlučenými okny. Na pohled vypadal velice nepřátelsky, ale on věděl, že uvnitř ho čeká blaho. Pokaždé když ve snu vstoupil před ty druhé dveře, za kterými byla propast, toužil do ní vstoupit znovu. On musel! Něco mu říkalo: „Oty, to je tvoje vysvobození!“ A on po něm toužil i teď.
Vstoupil do temné místnosti. Všude byly neskutečné vrstvy prachu a páchlo to zde zatuchlinou, jako by sem nikdo nepřišel celá desetiletí. Ale on se sem vracel každou noc. Miloval ten hřejivý pocit štěstí, který mu ten dům dával. A ty dveře. Ty, za které chodil. A dnes tam půjde znovu. Ví, co ho tam čeká. Ví, proč tam chodí. Protože ho propast čeká za těmi dveřmi.
Musíš to dokázat. Tentokrát už tě od toho nic neodradí.

### essay_id = tei-skript2012_10-pr1cdedond_02_1
Andrej Novák
23. 2. 2004
2. Slohová Práce
Bílá Vrána
(Charakteristika)
Osnova: 1. Vnější charakteristika a moje hodnocení
2. Vnitřní charakteristika
3. …
Myslím si, že osoba, kterou jsem si vybral, zaujala spousty lidí na celém světě, jak svým hudebním talentem, tak i svým životním příběhem. Když jsem byl ještě malý prcek, neměl jsem ponětí, že žije někdo takový, člověk, o kterém budu později něco psát. Čím jsem byl starší, tím častěji jsem slýchával jeho muziku a přečetl jsem si o něm hodně věcí. Tehdy mě velice zaujal. Jmenuje se Kurt Cobain a je to jedna z největších hudebních legend 90. let, teda aspoň pro mne, neboť někdo si o něm myslí to, co já, a jiný, že to byl feťák a schizofrenický blázen. Založil skupinu, se kterou dokázal během jedné noci „zlámat“ žebříčky všech hitparád. Ta skupina měla název NIRVANA a při jejích koncertech lidé šíleli. Na první pohled se může člověku zdát, že jejich „image“ jsou drogy. Není to tak úplně pravda, i když byl Kurt 8 let závislý na heroinu a dokonce se jednou tak předávkoval, že bylo veliké štěstí, že to přežil. Byl navyklý na „drogy“ už od dětství, neboť mu doktoři, když byl malý, předepsali nějaký lék, nevím, jak se jmenuje, ale zakládá prý v člověku závislost. Na první pohled vás určitě uchvátí jeho pohled – měl krásné modré pronikavé oči. Když se prý narodil, v nemocnici povídali o jeho blankytných očích. Měl delší blonďaté, rozcuchané, trochu slepené vlasy, které měl občas hozené jakoby do obličeje. Na tváři měl „strniště“. Byl schopný se třeba týden nemýt a potom vystoupit v nějakém televizním pořadu. Neměl rád komerci a televizi. Zakládal prostě hudbu, kterou cítil srdcem. Měl i svůj styl oblékání, delší rozepnutou košili, potrhané džíny a plátěné boty značky Converse. Jeho zmiňovaným plátěnkám dodnes říkám cobainovky a dají se koupit na tržišti za 80 Kč. Nakupoval prý v „sekáčích“. Prostě byla to jeho jedinečná image, se kterou se lišil od ostatních, a kterou by si podle mě nikdy nenechal „vzít“.
Za ženu si vzal dnes už docela známou zpěvačku Courtney Love, se kterou mel dceru Frances.
Hudbu a texty k písním skládal většinou sám. Prostě napsal, co si myslel a co cítil. Ve všech písních může člověk slyšet o jeho životě, pocitech, šarvátkách atd. Jeho písně se doteď hrají na různých akcích a dokážou je pořádně okořenit. Znám lidi, kteří jsou schopni se při poslechu jeho písní rozbrečet. Sám o sobě si myslel, že je zkažený, hnusný, nemocný – říkala to jeho manželka, ale na druhé straně byl přátelský, vtipný, lehce schizoidní, ale dokázal být i uzavřený a nadával sám sobě, jak už jsem se o tom zmiňoval o 2 řádky výše.
Když byl malé dítě a chtěl na sebe upozornit, tak se nejprve rozkřičel, a když tahle taktika nepomohla, začal brečet.
Asi nejznámější album, které vydal, se jmenuje Nevermind a pak ještě živý koncert ze stanice MTV, protože nesnášel hraní z „playbacku“.
Jeho poslední písnička, která byla vydána až po jeho smrti, se nazývá „You know Your Right“. A proč tohle vše píšu v minulém čase a zmiňuji se o tom, že Kurt se toho nedožil? Roku 1994 se zastřelil na jednom opuštěném místě v Americe a nechal po sobě velmi smutný dopis na rozloučenou, kde i zmiňoval, jak špatný je tenhle svět, jak miluje Courtney a Frances…

### essay_id = tei-skript2012_10-pr1chusnel_02_1
Eva Procházka, 1. C
23. 2. 2004
(Charakteristika)
Osnova:
1) Zdání klame
2) Výjimečný vzhled
3) Tajemná duše
4) Proč nepláče?
5) Je lidskou bytostí?
Proč psát o typické ženě bílé pleti a středního věku? Protože není až tak typická. Vlastně téměř všechno na ní vzbudilo můj údiv.
Už jen její vzhled se vymyká běžným normám. Vysoké štíhlé tělo, které působí velmi křehce, v sobě tají velkou fyzickou sílu. Snad jí ta síla byla dána do vínku sudičkami, snad se o ni zasloužila genetika. Pro své krásné oči barvy lotosového květu vzbuzuje na první pohled sympatie. Nikdo v nich však už nehledá bolest, která neproniká ani skrz její souměrné, rudé rty, ani z jejích malých, roztomilých uší. Všechny pocity totiž ukrývá za závojem klidného a vyrovnaného výrazu ve své oválné tváři, která je orámovaná dlouhými hustými kadeřemi oslňujícími ohnivou červení vše kolem.
A také má co skrývat, protože se s ní život nemazlil a nechal na ní své kruté stopy. I přes svá životní trápení však dokáže potěšit okolí svým milým zvonivým smíchem. Přestože jí samotné se dostávalo málo lásky, sama ji rozdává plnými hrstmi. Ale pamatuje si všechna příkoří a zlobu a neodpouští. Zatím to nedokáže. Mnozí se diví její neústupnosti, jiné překvapuje její rozpolcenost.
Miluje a nenávidí, raduje se a smutní, často vyhledává společnost, kterou však po chvíli opustí. V jedné věci je však rozhodná. Směje se pokaždé, když se jí naskytne příležitost. Ale pozor! K vysmívání se nesníží. Co však vypustila ze svých projevů?
Pláč. Obyčejný tichý i hlasitý pláč. Nenávidí ho. Považuje ho za známku slabosti, protože tak ji tomu naučil život. Nepláče kvůli neštěstí, neúspěchu, zlobě. Nedovolí si plakat ani radostí. Obyčejný člověk a s ním celá společnost ji nechápe. Ale já ano. Chápu její důvody, které jsou dost závažné. Její počínání však neschvaluji.
Pláč je přeci jedním ze základních lidských projevů, které objevíme všichni už po narození. Ona však tento projev odmítá. Není tedy lidskou bytostí?
Osobně si myslím, že je. Domnívám se však, že neúplnou. Ale ona tím u mě sympatie neztrácí. Naopak, její život a její povahu obdivuji, a proto jí věnuji těchto pár řádků.

### essay_id = tei-skript2012_10-pr1ebarmic_02_1
1.E.
25.února 2004
2.PÍSEMNÁ PRÁCE ࿄ - Moje přítelkyně
Osnova: 1.úvod – Meg Ryan
2.stať – Medvídek
– Povaha
3.závěr – Nejlepší přítelkyně
Moje přítelkyně se jmenuje Meggy. Asi podle jména je jasné, že to není člověk, ale je to moje chlupatá psice. Jméno jsem jí vybrala podle jedné mé oblíbené herečky – Meg Ryan. Jsou to už 2 dlouhé roky, co s námi naše fenka žije, myslím si, že si zatím moc rozumíme.
Už od mala to byl takový medvídek. S očima hnědýma až tmavýma, které vždy velmi vynikly, jako černý rybíz mezi zelenými listy, tak asi takový rozdíl barev je mezi její lesklou, světlou srstí a jejíma očkama. Ale bohužel čas plyne a z malého špuntíka vyrostlo velké telátko, dospělý zlatý retrívr. Tato rasa zdaleka nepatří mezi největší pejsky, co se velikosti týče, tak ani mezi malinkaté oříšky. Není ale také stejná jako ostatní retrívři, má užší čumáček. Ale já moji psí přítelkyni mám, i když není dokonalá, moc ráda. Je prostě pro mě jedinečná.
Její povaha je velmi optimistická. Vždy, když jsem smutná, tak mě dokáže rozveselit svojí hravostí a oddaností. Přinese mi plyšáka a vrtí ocáskem, vypadá tak sladce, jako by nikdy nevyrostla a byla pořád to malé krásné štěňátko. Je ale taky trochu rozmazlená. Ale když se to tak vezme, kdo by toho uštěkaného hafíka nerozmazloval? Nejen že je to vodní pes, ale taky to je náš velký lovec. Když jdeme na procházku kolem rybníku, tak ji ani nemůžu udržet na vodítku, jak prahne po vodě. Když vidí ve vodě kačenky, tak to tam na ni můžu volat, jak chci, ale nikdy se nedovolám. To je úplně stejné, když jdeme na pole, tam uvidí zajíce a nastane stejná situace, nedovolám se jí. To je asi její jediná špatná vlastnost, i když k těmto psům ta vlastnost prostě patří.
Je to pes, se kterým si můžu povídat o svých problémech a vím, že mě vždy vyslechne, sice neodpoví, ale její sladká tvářička vždy ty problémy vyřeší. Taky si s ní můžu hrát, hladit ji, aby věděla, že ji mám prostě ráda. Už nic víc od přítelkyně nechci, vždyť teď už je to víc než dost, ne?

### essay_id = tei-skript2012_5-am5aboksar_1
Když jsme šli na procházku, docela svítilo sluníčko. Nebylo ještě úplně teplo, ale ani zima. Ptáci zpívali celou cestu. Trochu sněhu ještě bylo, ale spíš bláto. V lese to pěkně vonělo. Tráva už je taky hodně vidět. Když jsme šli ven a ptáci zpívali, lesy voněly, provětrala se nám hlava a zlepšila se nám nálada.

### essay_id = tei-skript2012_5-am5ajanond_1
Šel jsem ven, vše už se začíná zelenat, ptáci přilétají, vidím první jarní květy. Působí to na mě krásným dojmem. Na stromech se už zelenají listy, občas vidím ještě trošku sněhu ze zimy. Také kvetou spousty a spousty sněženek, rybníky už jsou rozmrzlé a lidí je všude plno. Ale pak už se vracím domů a jakmile jsem doma, chce se mi vyrazit zase.

### essay_id = tei-skript2012_5-am5arazkry_1
Je jaro
Když je jaro, rázem se oteplí, všichni ptáci se probudí. Jak se probouzejí ptáci, nemyslíte vůbec na nic. Když se vám naskytne štěstí jít do hlubokého lesa, nikdy nevíte, co uvidíte, někdy krásné houby, někdy obří mraveniště, někdy zajíce a tak dál. Les je místo, kde se nalézá kus přírody. Stromy mají různé velikosti a tvary, stačí mít trochu fantazie a vidíte různé předměty.

### essay_id = tei-skript2012_5-bu5banonym_d_1
Slohová práce
1) Vymyšlená (popletená) pohádka
Jednou byla jedna malá jeskyňka a v té jeskyni rodinka. Bylo jich tam pět, tři děti a rodiče.
Děti si šly hrát ven do sněhu, a jak si tam tak zběsile hrály, Pepa spadl do díry. Petr a Tomáš mu řekli, že zaběhnou pro tatínka. Tatínek běžel pro lano, aby Pepíka zachránil. Naštěstí ho vytáhli a tatínek mu řekl, že příště si má dávat pozor. Potom se šli zahřát do své jeskyně a tam si dali šálek horkého čaje.

### essay_id = tei-skript2012_5-bu5bbrujos_01_1
3. října
reprodukce = vlastními slovy (např. přečtu si knihu a její obsah sdělím ostatním)
úkolem je zachytit podstatu příběhů (nejdůležitější okamžiky)
Jednoho dne o prázdninách šel Tomáš s kamarády k rybníku. A vzali s sebou i kamaráda Petra, který neuměl plavat. Skočil do vody, potom se začal topit. Tomáš byl právě na řadě na skočení do vody. A viděl, jak se jeho kamarád topí, tak tam rychle skočil a chtěl ho vytáhnout. Vytáhl ho, ale šlo to těžce. Potom mu ho kamarádi pomohli zachránit. Všude se o něm mluví jako o zachránci.

### essay_id = tei-skript2012_5-bu5blinpet_02_1
17. října
Vypravování podle obrázků
Osnova
1) Tři kamarádi bruslí na silnici.
2) Srážka s autem.
3) Petr je zraněn.
4) Martin jede pro pomoc.
5) Martin volá l. 155.
6) Záchranáři odvážejí Petra.
Jednoho dne tři kamarádi bruslili na silnici. Petr nedával pozor a srazilo ho auto. Petr spadnul na zem. Martin rychle ujížděl pro pomoc. Dovolal se na záchranou stanici.

### essay_id = tei-skript2012_5-bu5bpankri_03_1
Vypravování
Co jsem musela dělat o prázdninách
Na konci srpna jsem se musela učit. Přepisovala jsem např. články z novin, nebo mi táta napsal nějaký příběh, který jsem musela přepsat, abych si rozepsala ruku. Sepsala jsem dokonce důvody pro a proti, abych nemusela psát, ale táta to zamítl, a já jsem musela psát dál. Málem jsem dovedla tátu k „šílenství“ tím, že jsem napsala ve slově bílé tvrdé y po b, ale omluvila jsem se tím, že jsem dlouho nepsala. Když jsme byli na výletě, a právě jsme přišli ke hradu, samozřejmě, že na něm (na tom hradu) něco natáčeli. Když jsme byli v Pražské zoologické zahradě a byli jsme v novém pavilonu opic, tak jsem musela tátu vyvést ven, protože se mu tam dobře dýchá, ale mně ne. Ze zoo jsme odešli s úsměvem na rtech, protože tam probíhala soutěž a my jsme získali dárky. O prázdninách jsme několikrát zašli do restaurace. Když jsem psala diktát, tak ho potom táta nazval „vzestup a pád“, protože první půlka byla dobře a druhá špatně.
Teďka budu přeskakovat do července: když nadešel den D a hodina H, abychom vyjeli na dovolenou, tak tátovi volal pacient. Zpátky do srpna – na úplném konci srpna babičce na zahradě odkvetly květiny.

### essay_id = tei-skript2012_5-bu5bpolmar_a_01_1
3. října
reprodukce = vlastními slovy (např.: přečtu si knihu a její obsah sdělím ostatním)
a) Petrovi se to stalo.
b) Tomáš ji vypráví.
c) Stalo se, že spadl do rybníka.
d) Tomáš s ním doplaval ke břehu.
e) Ano, zaslouží si pochvalu, vytáhl ho.
Petr sem přišel asi poprvé a neuměl plavat. Chytil jsem ho za vlasy a chtěl jsem se s ním dostat ke břehu. Bral jsem to jako samozřejmost. To jenom všichni mi až do dneška připomínají, že jsem mu zachránil život.

### essay_id = tei-skript2012_5-bu5bvyskan_03_1
Vyprávění
Když jsem byla malá, tak jsme s rodinou byli v Itálii. Šli jsme kolem nějakého obchodu, kde se prodávalo oblečení, tak jsme tam šli. Byl velmi velký, za tři hodiny jsme nakoupili, co jsme chtěli. Pak rodina vyšla ven a já nikde. Máma mě začala volat, zatímco já si chodila po obchodě a přenášela jsem oblečení. Pak jsem si uvědomila, že jsem bez rodičů, a byla jsem kdoví kde. Máma šla zpátky do obchodu. Hledala v 1. patře, pak v 2., potom zavolala babičce, babička řekla, že nikde nejsem, ale pak slyšela, že si zpívám, a tak šla po zvuku a viděla mě a okamžitě zavolala mámě. A od té doby mě na dovolené nepouštěli samotnou.

### essay_id = tei-skript2012_5-bu5cberkri_02_1
1. Kohoutek na větvi
2. Sladký hlásek
3. Přátelský polibek
4. Kohoutkova lest
5. Kohoutek vyzrál nad liškou ࿄ .
Jednoho krásného dne dostala liška hroznou chuť na kohoutka, běžela do vesnice a cestou ho potkala. Kohoutek seděl na větvi a schovával se před liškou.
Liška si nachystala svůj pěkný hlásek a říká: „Kohoutku, mám pro tebe dobrou zprávu. Hodlám se s tebou udobřit. A tak pojď dolů a dáme si přátelský polibek.“ Kohoutek se otřepal a říká: „To jsi mi udělala velkou radost.“
Kohoutka pak napadlo, že udělá nějakou lest a říká: „Slezu dolů, ale vidím, že do vesnice se ženou psi a míří přímo k nám.“
Tak liška vzala nohy na ramena a pelášila domů. Cestou se ještě otáčela, jestli jí nejsou v patách. Nebyli, protože si to kohoutek celé vymyslel.

### essay_id = tei-skript2012_5-bu5ckazdan_01_1
8. 10.
Osnova:
1. kluci si hrají 5. volají pomoc
2. přejíždějí silnici 6. pomoc už přijela
3. nastává zranění
4. shánějí pomoc
Nehoda
Kluci jsou v Brně venku. Dva z nich jsou na kolečkových bruslích. A jeden z nich na skejtu.
Kuba to přejel s Matějem na kolečkových bruslích bez problému, protože se rozhlédli. Ale Matyáš se nerozhlédl a zrovna jelo auto. Tak ho přejelo.
Matyáš byl raněn. Kluci volali o pomoc, ale nikdo kolem nebyl.
A najednou viděli značku telefonní budky. Kuba tam rychle dojel. Zavolal pomoc.
Sanitka přijela za deset min. Přivezla vozítka.
Dovezla ho do nemocnice. A kluci byli rádi. A od té doby se Matyáš rozhlíží.

### essay_id = tei-skript2012_5-bu5ckazdan_02_1
23. října
Produkce textu
Osnova
1. Kohoutek na větvi
2. Sladký hlásek
3. Přátelský polibek
4. Kohoutkova lest
5. Kohoutek vyzrál na liškou
Jak kohoutek vyzrál nad liškou
Kohoutek vyleze na větev a liška mu povídá: „Neboj se mě.“ Liška na něj udělala sladký hlásek a ten ho omámil. Dáme si přátelský polibek. Kohoutek říká: „Počkej, cobydup přiběhnou psy, tak si ho dáme jindy. Nashle.“

### essay_id = tei-skript2012_5-cbrod5b_02_1
Žil jeden muž s jednou ženou, jmenovali se Marie a Josef. Měli mít svatbu. Ale těsně předtím se před Marií zjevil anděl a sdělil jí, že bude mít syna, ale nebude to Josefův syn, bude to syn boží.
Josef jel do Betléma zaplatit daně a Marie chtěla jet s ním, protože se měl brzy narodit Ježíšek. Po zaplacení daní se chtěli ubytovat v hostinci, ale neměli ani jeden volný pokoj, tak jim hostinský řekl, ať jdou do chléva. Pozdě večer se Ježíšek narodil.
Druhý den viděli pastýři nad chlévem kometu. Šli se podívat, co se děje. Ve chlévě uviděli Marii s narozeným ježíškem.
Po čase se tři králové dozvěděli, že se narodil syn boží – a tak za ním vyrazili a přinesli mu vzácné dary: kadidlo, myrhu a zlato. Cestou potkali krále Heroda a řekli mu o Ježíškovi. Král Herodes jim řekl, aby až půjdou kolem, mu řekli, kde se Ježíšek nachází.
Třem králům se zdál sen, ve kterém se zjevil anděl. Ve snu jim řekl, že když by Herodovi řekli o Ježíškovi, tak by ho zabil. Tři králové šli jinou cestou a Herodovi o něm neřekli. Herodes zjistil, že ho přelstili, a proto nechal v Betlémě vyvraždit chlapce mladší dvou let. Před tím, než Herodes dorazil do města, Josef, Marie a Ježíšek utekli do Egypta. Po čase Herodes umřel a Marie, Josef a Ježíšek se vrátili domů.

### essay_id = tei-skript2012_5-hr5budkry_02_1
Stůl paní učitelky
Když vstoupíte do páté třídy, první, co uvidíte, je stůl paní učitelky. Stůl na první pohled vypadá jako nový, ale je starý už pětadvacet let. Stůl je sešroubovaný šroubky. Tento stůl má devět úchvatných šuplíků. A taky na něm stojí kytka. Stůl je široký asi metr a dlouhý asi 2 metry. U stolu má paní učitelka křeslo s kolečky. A na stole má keramickou botu na propisky. Abych nezapomněl, vedle boty má i hrneček. Stůl.

### essay_id = tei-skript2012_5-hr5budkry_04_1
Mám rád hudbu, protože je hodně zvučná. Hudba slouží lidem tím, že je uklidňuje a rozveseluje. Líbí se mi styl hudby: rock, jazz, pop, hip hop, blues. Chodím do hudební školy a hraju na trubku. A proč? Protože se mi to líbí. Mám rád hudbu.
Myslím si, že bez hudby by nebyl svět veselý. Jak si třeba představíte koncert bez hudby? To přece nejde. Hudba je prostě základ života a vesmíru. Prostě já žiju pro hudbu.

### essay_id = tei-skript2012_5-hr5donmar_02_1
Stůl paní učitelky
Když vejdete do 5. třídy, tak jako první uvidíte stůl paní učitelky. Vypadá jako nový, ale je starý a nově natřený. U stolu je černé pracovní křeslo. Přes den je tam bordel, ale když paní učitelka odejde, je hezky uklizený. Pod ten stůl se paní učitelce schováváme, a i když je tam devět šuplíků, vejde se nás tam pět. Tužky patří do keramického hrnečku. Na stůl patří také krásná kytka. Stůl paní učitelky je moc hezký.

### essay_id = tei-skript2012_6-am6bcervac_1
Když vejdete do mého pokoje, tak uvidíte dvě malé skřínky a postel, když se kouknete doprava, uvidíte stůl, velkou poličku a okno, když se kouknete doleva, uvidíte velkou dřevěnou skříň se zrcadlem a malou pohovku, a když se kouknete do levého rohu, uvidíte televizi na stolečku. Jinak mám na zemi plovoucí podlahu a uprostřed malý koberec, který je zelený s různými tvary.

### essay_id = tei-skript2012_6-am6bmatsan_1
Dnes popisuji svůj pokoj. Mám malý pokoj, když vejdete do dveří, po straně uvidíte nástěnku s fotkami. Pod nástěnkou je skřínka s šuplíky a vedle je psací stůl, na němž je počítač, který je stříbrný. Na stole mám psací potřeby, po straně stolu je postel, nad postelí mám police s knihami. Na konci postele navazují skříně, také s policemi, tam mám třeba sbírku sošek psů. Naproti postele mám skříně, v jedné mám školní potřeby, třeba penály. A v druhé oblečení a kabelky
Můj pokoj se mi líbí.

### essay_id = tei-skript2012_6-am6bmorvac_1
Můj pokoj je ve tvaru obdélníku. Mám tady věž, počítač, 3 skříně, postel, pracovní stůl a poličky. Okno je naproti dveřím. Můj pokojíček je střední velikosti, je tu 1 okno, které dodává dost světla pro kytky i pro mě. Počítač mám na pracovním stole, který je tak dlouhý, že tu mám dost místa na psaní úkolů. Je tu dost místa pro 6 osob.

### essay_id = tei-skript2012_6-am6bskukar_1
Můj pokoj
Bydlíme v rodinném domě, kde máme v prvním patře se sestrou pokoje.
Můj pokoj je hned naproti schodišti. Mám dvě střešní okna, a tak se můžu dívat na oblohu. Také mám čelní okno, ze kterého je krásný výhled na řeku Berounku. Pod jedním střešním oknem mám psací stůl s lampou a různými tužkami a pod druhým postel a skříně s oblečením.
U stěny naproti posteli stojí skříň s policemi a s kosmetikou. Také se tam nachází rozkládací gauč pro mé kamarádky, když u mě chtějí přespat.
Protější stěnu zabírá má šatní skříň a věšák. Také tam visí mé fotografie a různé plakáty.
Ještě mám u postele knihovnu, která slouží zároveň i jako stolek na elektroniku a počítač.
Podlahu mám dřevěnou, je zpříjemněna malými barevnými koberci. Topení je pod čelním oknem, na kterém visí růžové závěsy.
Můj pokoj se mi líbí, ale ráda ho občas měním.

### essay_id = tei-skript2012_6-am6bzeiric_1
Rád bych vám popsal svůj pokoj. Snad se vám bude líbit. Můj pokoj je velmi moderní. Nábytek mám celý lakovaný a mám tam i mnoho modelů aut. Dokonce i zvířata tam jsou, křečci a ryba. Mají klec jako palác. Na posteli je velmi drahé povlečení Ferrari. Z oken je vidět na pozemek, kde je jen bahno a klacky. Hned vedle postele je stůl a na něm tři růžové orchideje a vedle stolku tiskárna EPSON. Doufám, že se vám můj popis pokoje líbil. Pokoj.

### essay_id = tei-skript2012_6-ces1bchlmar_1
12. ledna 2006
Marek Chlumský, 1. B
Popis
Zajímavý dům – Týnský chrám
Týnský chrám
Osnova – 1. úvod: Umístění chrámu
2. stať: a) Střecha a její výzdoba
b) Budova
c) Okna
3. závěr: Celkový dojem
Týnský chrám se nachází v těsné blízkosti Staroměstského náměstí. Tato budova je postavena v gotickém slohu.
Na střeše jsou dvě hlavní věže. Každá z těchto věží je zdobena osmi věžičkami. Uprostřed stojí nižší věž, kterou zdobí šest úzkých věžiček, hodiny a kříž.
Asi ve dvou třetinách chrámu je ochoz, na který se můžeme dostat z každé věže jedním menším průchodem, který je nahoře zaoblený.
Okna jsou podlouhlá a nahoře zaoblená stejně jako dveře.
Tento dům převyšuje okolní budovy a působí majestátním dojmem.

### essay_id = tei-skript2012_6-ces1bprupet_1
12. ledna 2006
Petr Průcha 1. B
Popis
Pokoj, ve kterém se cítím dobře
Osnova:
1) Úvod (seznámení s pokojem)
2) a) Kde se nachází
b) Stěna do ulice
c) Stěna s postelemi
d) Nábytková stěna
e) Stěna s poličkami
3) Závěr (jak se mi pokoj líbí)
Můj pokoj se nachází v prvním patře našeho malého rodinného domku. Stranu do ulice zaplňují dvě velká dvojitá okna.
Pod jedním oknem mám pracovní stůl. Vedle mého stolu stojí bratrův a pod druhým oknem je stůl s počítačem, skenerem, tiskárnou a PC hrami.
Na protější stěně máme dvě postele a noční stolky. Vedle mé postele je malé doupátko. To je pro našeho nového jorkširského teriéra Sissy. U pelíšku má Sissy takové zvláštní modré dečky, na které čůrá a kaká, protože na podlaze máme koberec.
Za bráchovou postelí jsou krabice s našimi hračkami. Na vedlejší stěně máme čtyři skříně, do kterých si ukládáme oblečení. Na jedné skříni je televize a na druhé klec s andulkami. Nad skříněmi jsou police s knížkami.
Na protější stěně jsou poličky s mými modely letadel a replikami bambitek. Pod nimi jsou bráchova autíčka.
Pokoj je vymalován bílou barvou.
Moc se nám líbí a snažíme se ho udržovat v čistotě.

### essay_id = tei-skript2012_6-ces1bstaren_1
12. ledna 2006
1) Okolí divadla
2) a) Střecha
b) Sochy
c) Okna a dveře
3) Celkový dojem/Jak se mi budova líbí
V hlavním městě České republiky, v rušné části u Vltavy, se nachází historicky památná budova, Národní divadlo.
Střechu má zakulacenou a je modré a zlaté barvy. Na střeše jsou významné sochy, mezi které patří trigy řízené Viktorií. Okna v horní části budovy jsou malá a čtvercová. V dolní části jsou okna velká a oválného tvaru. Všechna okna jsou zasazena do dřevěných rámů. Dveře jsou poměrně velké a ze dřeva.
Budova se mi velice líbí a myslím si, že je velice zajímavá.

### essay_id = tei-skript2012_6-cl6aadaver_1
Moje školní taška
Každý den s sebou do školy beru mojí školní tašku, která je moc potřebná.
Můj batoh je značkový a je ušitý z bledě modré látky. Připomíná ranní nebe. Jeho tvar připomíná pytlík na bačkory, ale je o něco větší. Zkrášlují ji dvě kapsy a černé zipy zakončené též černými jezdci. Přední část zvýrazňuje bílý nápis „NIKE“. Na batohu visí černé uši.
Jednotlivými zipy se dostaneme do dvou kapes. Zadní část obsahuje kapsu s notesy, malé desky a velký desky. V přední kapse najdeme krabičku na svačinu s pitím.
Tašku užívám celý školní rok, vyhovuje mi její praktičnost.

### essay_id = tei-skript2012_6-cl6akecjan_1
Moje školní taška
Každý den s sebou do školy nosím svojí nepostradatelnou tašku.
Můj batoh je zbarven do červené barvy. Na přední kapse vykukuje míček a můžete si přečíst kolem něj výrazné nápisy.
Na boční stranu ukládám pití. Na vrchní části je umístěno držátko, abych mohl zavěšovat brašnu na věšák. Na bocích jsou namalovány fotbalové míče.
V přední kapse nosím svačinu. V další kapse mám penál a někdy si tam uložím i mikinu. Do poslední kapsy dávám učebnice do školy.
Taška se mi líbí vzhledově i zevnitř, kdybych neměl svůj batoh, tak nevím, jak bych s sebou nosil všechny věci, které potřebuji.

### essay_id = tei-skript2012_6-cl6aseiluk_1
Moje školní taška
Můj školní batoh si každý den odnesu s sebou do školy na zádech. Nosím v něm různé věci, ale nemám ho jenom jako školní tašku a používám ho i jako obyčejný batoh.
Je ušitý z černé látky s šedým nápisem „Horsefeathers“. Na zádech jsou dva popruhy a praktické poutko. Po stranách jsou dvě pouzdra na pití, vypadá docela dobře. Na zipech má pět jezdců a tři kapsy.
První kapsa je malá a snadno přehlédnutelná, druhá už je pro batohy taková typická, jsou tam různá pouzdra na propisky, a v té poslední neboli třetí mám učení, penál a hlavně velký nepořádek.
Můj batoh se mi moc líbí a mám ho rád. Je velmi praktický, není moc velký. Nikdy bych ho neprodal a ani nedaroval.

### essay_id = tei-skript2012_6-cl6avlkjar_1
Moje školní taška
Moji velkou tašku nosím každý všední den do školy. Bez ní bych nemohl chodit do školy.
Můj batoh je černobílý a zipy také. Další ozdoby bývají černé barvy jako uhlí.
Uvnitř nosím hodně učení, svačinu a pití s penálem. Jednotlivými zipy se batoh odděluje na čtyři části. Uvnitř jsou kapsy, ale malé jen jako u kalhot.
Mám ji velmi rád a neumím si představit, jak bych jinak nosil do školy učení.

### essay_id = tei-skript2012_6-cl6cnovane_1
Halloween
Byl halloween 1. listopadu 2008.
Byla noc a já už jsem téměř spala. Najednou mi zazvonil mobil. Bylo to kolem půl jedné v noci. Mě to vzbudilo a jak jsem byla rozespalá, tak jsem moc neviděla jméno toho, kdo mi volá. Zvedla jsem to a řekla jsem: „Prosím,“ a volající odpověděl: „Dnes zemřeš.“
Já jsem zpanikařila, vylétla jsem z postele a začala brečet. Utíkala jsem k matce a k otci do postele a vzbudila jsem celý byt.
Pak m matka s otcem řekli, že si jen nějaký blázen dělal legraci, protože je dnes halloween.
Tak jsem se uklidnila a šla si lehnout. Samozřejmě se mi nechtělo spát a otec mi ještě řekl: „Dones mi ten mobil, já se podívám, kdo ti volal.“ Otec se podíval a v mobilu bylo napsáno utajený volající!
Šla jsem si znovu lehnout, ale neusnula jsem, protože máme doma králíka a ten v noci v kleci běhá, škrábe a podobně. A já jsem si myslela, že tam někdo je. Usnula jsem až po hodině. Byla jsem zpocená, jako kdyby bylo v mém pokoji 45 stupňů.
A ještě druhý den jsem si volala s kamarádkou. Ta říkala, že jí prý také volal utajený volající. Pak jsem mluvila s Karolínou a Magdalenou a ty říkaly totéž.

### essay_id = tei-skript2012_6-cl6csyrlen_1
Silvestrovské překvapení
Jednou na Silvestra jsme se s rodiči rozhodli, že půjdeme nasypat zvířatům do krmelce kaštany, žaludy a jablka. Tak jsme odpoledne vyrazili do lesa.
Přijeli jsme, zaparkovali, taťka vyndal z kufru krmení, a když jsme zjistili, že je tam asi 50 cm sněhu, tak nás chuť krmit zvířátka trochu přešla, ale to nevadilo.
Mamka nás vedla, protože věděla, kde krmelec je. Šli jsme lesem, nejdřív 15, potom 30, až nakonec 40 minut a krmelec pořád nikde. Já a taťka už jsme byli naštvaní a mamka pořád opakovala: „Tady už to někde bylo, tady už to někde je.“ Taťka se jí jenom naštvaně zeptal: „A kdy jsi tady byla naposled?“ A mamka povídá: „Asi před dvaceti lety.“ To už jsem fakt nevydržela a navrhla, že se sebereme a půjdeme domů, ale mamka, že ne, že tady to někde určitě bude.
Tak jsme šli dál, šli jsme už asi hodinu a půl, mokří jsme byli, unavení, celí od sněhu a
na náladě nám ani moc nepřidávalo to, že do nás mamka hučela, že tady už to někde bylo.
Z úvah o tom, co jsem teď mohla dělat doma, kdybych na podzim nesbírala kaštany, mě vytrhl mamčin výkřik: „Tady jsou srnčí bobky, to znamená, že jdeme správně.“
Šli jsme ještě asi půl hodiny a taťka zařval: „Hle, krmelec!“ A mamka řekla: „Hle, auto.“
Zjistili jsme, že krmelec byl schovaný za kopcem asi 50 m od auta.

### essay_id = tei-skript2012_6-hr6macmic_02_1
Osnova
1. Štědrý den
2. večeře
3. salát a ryby
4. stromeček
5. rozbalili dárky
6. notebook
Štědrý den
K večeři jsme měli salát a rybu nebo řízek. Po večeři se šlo ke stromečku, kde jsme si rozbalili dárky.
Největší radost jsem měl z notebooku, který jsem si moc přál.
Dostal jsem ještě DVD Transformers 2 a helikoptéru na ovládání.
Dárky se mi moc líbily, byl jsem spokojen a užil jsem si hezké Vánoce s přáteli a rodiči.

### essay_id = tei-skript2012_6-js6bazmic_1
Pohlaví je mužské.
Postava není moc svalnatá a její celkový vzhled působí jako postoj tyranosaura Rexe bez ocasu. Také je mírně zhrbatělá.
Hlavu má do tvaru obráceného vajíčka, s vlasy dlouhými až po ramena. Obočí má vysoko nad očima. Usmívá se do tvaru banánu.
Má tmavý oblek se světlou ozdobou na pravé půlce. Má levou ruku napůl zvednutou s ukazováčkem nahoru. Druhá ruka podél těla.
Pozadí je vystouplé. Nohy ve vzpřímené poloze.

### essay_id = tei-skript2012_6-js6rycalb_1
Tato osoba je mužského pohlaví.
Jeho postava je mírně shrbená.
Jeho hlava je válcovitého tvaru a je porostlá řídkými středně dlouhými vlasy. Jeho oči jsou výrazné a daleko od sebe. Z toho plyne, že kořen jeho nosu je širší.
Jeho rty jsou úzké a usmívají se. Tělo tohoto muže, jak už jsem jednou uvedla, je mírně shrbené. Má velice dlouhý ukazováček, kterým směruje směrem nahoru. Muž je trochu obtloustlý a má na sobě tmavý kabát, který mu sahá až pod hýždě. Jeho nohy jsou středně dlouhé a tloušťkou odpovídající tělu.
Kalhoty sahající ke kotníkům se ke kabátu příliš nehodí. Boty jsou nadprůměrné dlouhé a světlé barvy.
Tento muž vrhající na nás úsměv je nevkusně oblečen.

### essay_id = tei-skript2012_6-js6rysdan_1
Postava má zvláštní držení těla a na levé ruce má vztyčený neobvykle dlouhý ukazováček, jako by někoho napomínala.
Postava má zvláštně oválný obličej, na kterém má výrazné obočí a zvláštní oči tvaru kosočtverců. Má velké usměvavé tváře a velkou otevřenou pusu. Má také delší vlasy a obličej ve tvaru klaunské masky.
Postava má na sobě černý smokink s bílou košilí s neobvykle dlouhými rukávy. Ve smokinku má klopu s kytkou. Má neobvykle dlouhé ruce.
Na nohách má nestandardně krátké kalhoty a velmi dlouhé boty.

### essay_id = tei-skript2012_6-js6vasjak_1
Postava je mužského pohlaví, menšího vzrůstu a prohnutá.
Má na sobě bílou košili a černé sako. Kalhoty jsou krátké a jeho obuv je světlé barvy.
Vlasy má asi po ramena. Jeho pohled je velmi výrazný. Má také výrazný úsměv.
Jeho ruce jsou velké s dlouhými prsty. Jeho nohy jsou protáhlé a rovné.
Tento muž vypadá jako by „potřeboval vykonat potřebu“.

### essay_id = tei-skript2012_7-ces2bvonkry_1
2. kontrolní stylistická kompozice
(charakteristika)
V Praze dne 21. 3. 2006
Kryštof Vondráček, 2. B
Téma: Jak vidím sám sebe (charakteristika)
Osnova: 1. Celkové představení
2. a) Postava a oblečení
b) Chování
c) Vlastnosti
d) Vztah, oblíbenost a působení na lidi
e) Koníčky a oblíbené činnosti
f) Škola
g) Profesní směřování
3. Celkové mínění o sobě
Jelikož jsme až do dne kompozice netušili, na čem budeme pracovat, docela mne překvapilo, když jsme se dozvěděli, že budeme charakterizovat sami sebe. Tudíž tady jsem.
Jsem asi 170 cm vysoký, vážím 64,5 kg a rozhodně nemám sportovní postavu. Jsem spíše takový antisportovec. Hlavu mám poměrně velkou, a jak tvrdí kluci, poněkud hranatou. Vlasy mám hnědé a krátké. Stejné barvy mám i oči, které si snažím zbystřovat stejně jako sluch, jelikož se věnuji ornitologii a musím vidět vše, co se hýbe, a slyšet jakýkoliv šustot. Ústa mám velká a upovídaná, což může někoho štvát. Málem bych zapomněl na nos, který máma používá jako detektor lži, a tak bych ho radši někdy neměl. Zboku hlavy mám uši, které toho slyší opravdu hodně. Hlavu s tělem spojuje malý silnější krk. Tělo mám mohutné a poněkud silnější, maminka mi proto říká „mastodonte“. Ruce mi narostly trochu delší, už začínají mít rozpětí mladé gorily. Nohy mám těžké, a proto nerad běhám. Nejraději nosím tmavomodré tričko s kocourem Garfieldem a černé džíny. Svůj zevnějšek jsem snad už popsal dost, přejděme tedy k vnitřku.
Co se týče chování, málokdo mě dokáže vystát. A ten kdo ano, má svatou trpělivost. Já totiž pořád žvaním a to mnoho lidem leze na nervy. Samozřejmě že když chci, dovedu být jako andílek. Převažuje ale spíše mé zlé já, které provokuje bratra ke rvačkám nebo je drzé. Ale to se teď snad změní. Doufejme, že k lepšímu.
Mezi mé vlastnosti patří obrovský smysl pro pravdu, bohužel jen pro moji. Také umím kohokoli potěšit, ale i zklamat. Též umím kohokoli naštvat a hned nato se s ním usmířit. Abych se přiznal, jsem velice naivní, a když mi dojde, že jsem byl napálen, začnu být vzteklý a agresivní. Ale abych se vyvaroval toho, že na mne někdo „ušije boudu“, jsem velice podezřívavý a o všem, co mi kdo nabídne, se snažím zjistit co nejvíce.
Co se týče vztahu k lidem, já mám rád, až na nějaké výjimky, všechny lidi na světě. Nevím sice, jestli oni mají rádi mě, ale několik lidí mě určitě rádo má nebo se mnou upřímně kamarádí. Na lidi v okolí působím různě. Na někoho velice pozitivně a na někoho zase silně negativně. Ale snad mě mají všichni rádi i přesto.
Mezi mé koníčky patří hra na klarinet, klavír a ornitologie. Na klarinet hraji již třetím rokem, ale moc mne nebaví. Klavír domá břinká od mé druhé třídy, tedy už šest let. O ornitologii se zajímám pouze od léta, ale ta mne baví nejvíc ze všech mých koníčků. Mým dalším hobby je též historie Číny od 6. stol. před n. l. až po rok 1905. Proto také čtu rád Příběhy soudce Ti, což jsou čínské detektivky z 6. stol. n. l. Jak každý ví, hraji také na počítači a Playstationu 2, a to tak 1,5 hodiny denně. Více již raději nebudu zmiňovat.
Co se týče školy, ta mě poměrně baví, ale samozřejmě jsou i předměty, které nesnáším, například fyzika či angličtina. Ale těch naštěstí nemáme tolik. Nejvíce mne baví biologie, s čímž souvisí jak moje budoucí profesní směřování, tak to, že paní profesorce Koskové pomáháme připravovat laboratorní práce i jiné věci. Dále mne baví chemie, která mě odmala fascinovala. Pokud jde o prospěch, mám ho s výjimkou fyziky docela dobrý.
Jak už jsem zmiňoval, s biologií souvisí i práce, kterou bych chtěl dělat. Chtěl bych si totiž postavit někde mimo Prahu zoologickou zahradu. Proto mám také rád ornitologii.
Pokud se mohu srovnávat s ostatními, fyzicky jsem daleko za nimi, inteligenčně jsem na tom zhruba stejně, možná trochu hůř. Myslím si, že lidem vadí moje ukecanost, provokatérství a zbrklost. Může jim vadit i má naivita, ale ta je jim spíše ku prospěchu. Tudíž si myslím, že lidé, kteří se mnou chtějí kamarádit, musí mít spoustu trpělivosti.

### essay_id = tei-skript2012_7-cl7cbarvoj_1
Pracovní plocha mého psacího stolu
Na mém starším, béžovém psacím stole se během týdne nashromáždí spousta věcí. Často se jedná o věci, které zde ani nemají co dělat. Jsem totiž velmi činorodý, neustále něco vyrábím a dokážu se obklopovat spoustou věcí. Navíc mám poněkud volnější vztah k pořádku, čímž své okolí doháním k šílenství. Je považováno za veliký úspěch, když svůj stůl uklidím alespoň jednou za týden, nejčastěji v neděli. Když odstraním všechno, co za normálních okolností na stůl nepatří, nachází se zde jen několik nejdůležitějších věcí.
Asi polovinu plochy stolu zakrývá pracovní položka. Vzhledem k tomu, že se jedná o politickou mapu světa s vlajkami a mnoha dalšími údaji slouží zároveň jako učební pomůcka.
V levém rohu psacího stolu stojí jednoduchá stolní lampa černé barvy, která díky čtyřicetiwattové žárovce poskytuje dostatek světla. Její kulatá podložka s tlačítkem je se stínítkem ve tvaru polokoule spojena stříbrnou polohovací tyčí. Na lampičce mám několika magnety přichyceny nejrůznější zbytečné předměty.
Hlasitým tikáním na sebe upozorňuje další předmět každodenní potřeby – kulatý budík tyrkysové barvy. Má chromové doplňky a bílý ciferník s černými arabskými číslicemi. Ručičky jsou opatřeny fosforeskujícími koncovkami, aby byly viditelné i ve tmě. Prostředictvím tenké stříbrné ručičky nastavuji čas vyzvánění. Nahoře je jednoduché tlačítko sloužící k zastavení zvonění, které je zejména po ránu obzvláště nepříjemné. V zadní části budíku jsou ovládací prvky, kterými se natahuje a nařizuje. Jde totiž o mechanický přístroj, který na rozdíl od digitálních není poháněn elektřinou ani baterií.
Poslední na stole stojícím objektem je černý stojánek na psací potřeby. Jeho náplň tvoří pestrá směs neořezaných pastelek, tužek, nefungujících propisek, gum i ořezávátek.
Protože je dnes neděle, tak se na pracovní ploše mého psacího stolu více věcí nenalézá. Zítra odpoledne už by byl popis tohoto prostoru náročnější.

### essay_id = tei-skript2012_7-cl7cfabmar_1
Můj penál
K popisu jsem si vybral školní penál. Koupil jsem si ho před dvěma lety.
Má obdélníkový tvar, jeho rozměry jsou asi 20 cm na 15 cm.
Na modré textilní látce je velký bílý nápis „TRAINING“, který zdobí velká, mřížkovaná, tmavě modrá číslice pět. Vedle číslice je tmavě modrý nápis „Meeting“ a nad číslicí jsou ztvárněny postavy sportovců. Na boku penálu je menší číslice pět a opět jsou zde ztvárněny postavy sportovců. Na druhé straně penálu je modrobílý emblém s nápisem „ATHLETIC CAMP“ se sportovní botou uprostřed. Po obvodu penálu je všitý modrý zip.
Uvnitř penálu převládá stříbrná barva. Jsou zde dvě odklápěcí křídla s plastovými kapsami, do nichž se dají ukládat například jmenovky, papírky nebo vizitky. Po otevření křídel se mohou do našitých gumiček ukládat psací potřeby, rýsovací pomůcky, guma nebo ořezávátko.
Můj penál je praktický, dostatečně velký a už druhý rok mi dobře slouží.

### essay_id = tei-skript2012_7-cl7ckuctom_1
Popis domácího mazlíčka
Pro popis domácího mazlíčka jsem si vybral svého králíka Wendyse.
Můj králík je poměrně velký, vysoký 30 cm od tlapek až po uši a dlouhý 34 cm. Má šedé chlupy jen na bříšku, pod krkem, kolem očí a za ušima ho zdobí bílá srst. Dívá se na svět černýma tmavýma očima, které jsou hluboké jako tůň, a dlouhé vztyčené uši mu náramně sluší. Jeho přední tlapky jsou štíhlejší než ty zadní, protože se zadními odráží při skoku. Na tlapkách se v chlupech skrývají 1,5 cm dlouhé drápky, které králíkovi slouží k lepší chůzi a vyhrabování nor. Na zadečku najdeme malou černošedobílou chlupatou kuličku, to je jeho ocásek.
Všimněme si jeho méně nápadných fousků, čenichu a tlamičky. Fousky jsou velmi tenké a dlouhé asi 5 cm. Čenichem Wendys dýchá tak, že jím hýbe nahoru a dolů. Ústa na první pohled vypadají malá, ale když si králík zívne, tak tlamičku nejméně čtyřikrát roztáhne.
Králík je klidné, tiché, chlupaté a roztomilé zvířátko, které si s vámi bude chtít hrát.

### essay_id = tei-skript2012_7-cl7clouter_1
Můj penál
Popisuji penál, který jsem dostala letos k Vánocům a používám ho každý den ve škole. Můj penál je oválný a skládá se ze dvou velkých kapes, jeho velikost je 21 cm × 7 cm × 6 cm. Penál je celý růžový a třpytivý. Celý penál pokrývají kytičky a korunky. Na přední kapse je roztomilý obrázek Diddliny. Na penále jsou dva zipy. Zipy jsou plastové, úzké a růžové. Na konci každého z nich je přívěšek ve tvaru bubliny. Na povrchu přívěšku je nakreslená korunka a uvnitř jsou třpytky. Na přední kapse penálu je přišité růžové poutko na držení. Když penál rozepneme, uvnitř uvidíme na látce postavy ze světa Diddlů. Do penálu si ukládám pastelky, gelovky, propisky, tužky, gumu, pravítko, ořezávátko, nůžky, mikrotužky, zvýrazňovače, kružítko a tuhy do mikrotužek. Penál je skvělý na každodenní užívání ve škole, ale i doma a na cestách.

### essay_id = tei-skript2012_7-cl7cnapkar_1
Model letadla
Popisuji model letadla stíhacího bombardéru F-15 v měřítku 1:144, který jsem si postavil o vánočních prázdninách.
Model je z vyroben z plastu, který byl odléván do forem, z nichž po slepení, případně nabarvení, vznikne realisticky vypadající model letadla
Letadlo na délku měří 13 centimetrů, na výšku měří 4 centimetry i s podvozkem a jeho rozpětí křídel měří 7 centimetrů. Svým tvarem opravdu připomíná moderní letadlo dnešní doby.
Barva letadla je kovově šedá, nejnápadnější však jsou žluté směrovky s tygřím vzorem a číslem 53.
Pod vstupními otvory pro sání vzduchu do motoru se nacházejí malé rakety se žlutou špičkou. Nad špičkou těchto raket jsou usazeny samolepky se znakem organizace NATO. Spodní strany křídel zdobí obtisky se znakem US-NAVY, které také najdeme pod sklem aerodynamické kabiny.
Při stavbě modelu jsem zvolil variantu s vysunutým podvozkem. Podvozek se skládá z malých, černých koleček a podvozkové části.
Doporučuji tuto činnost pro odreagování a procvičení koncentrace.

### essay_id = tei-skript2012_7-cl7csvokar_1
Nejlepší přítel člověka – moje fenka Iris Rauneko
Iris je čistokrevná krátkosrstá fenka Německého ovčáka. V 6 týdnech vypadala Iris jako malá černá kulička, na první pohled s viditelně velkými tlapami. Už tehdy se u ní projevovala hravá, nebojácná a temperamentní povaha.
Nyní je 10 měsíců stará, vypadá už jako dospělý jedinec, ale ještě zmohutní!
V kohoutku dosahuje výšky asi 55 cm a hmotnosti 30 kg. Masku a oči má tmavé. Hlavou je podobná vlku. Podlouhlou tlamu se silnými čelistmi s nůžkovým skusem zvýrazňují špičaté, kornoutovité a vztyčené uši. Středně velký, osvalený krk přechází v rovný svalnatý hřbet zbarvený do černa s žlutohnědými skvrnami. Žlutohnědá barva vyniká na rovných předních nohou a totéž zbarvení mají i silné a svalnaté zadní nohy. Okrouhle tvarované tlapy s ohnutými a sevřenými prsty jsou zakončeny krátkými tmavými drápy. Ocas má zbarven do černa a zespoda do okrova s nepříliš dlouhými chlupy. Osrstění je tvořeno hustou vlnatou podsadou a rovnými, tvrdými, pevně přilehlými pesíky. Její celkové zbarvení je tedy černo-žluté.
Mezi její přednosti patří vynikající čich a sluch, ale také zrak. I když vidí černobíle, zaregistruje jakýkoliv pohyb. Aby se rozvinuly její kladné povahové rysy a byla poslušná, potřebuje základní výcvik pod vedením zkušených kynologů, proto navštěvuji specializovanou organizaci v Bělé pod Bezdězem. Iris mi dělá velkou radost a pořád mě něčím překvapuje. Je to učenlivý, věrný, hravý a bystrý pes.

### essay_id = tei-skript2012_7-cl7cvajver_1
Keramický slon
Popisuji kasičku, kterou mám postavenou ve svém dětském pokoji na poličce, která je zavěšena nad mou postelí.
Tato kasička ve tvaru sedícího slona se zdviženými předními končetinami je vyrobena z keramické hlíny a nabarvená tmavě hnědou barvou. Jen břicho a spodní části končetin jsou o něco světlejší. Jeho výška je přibližně 45 centimetrů, šířka těla 25 centimetrů a šířka hlavy s roztaženýma ušima 35 centimetrů. Mezi velkýma černomodrýma očima se zdvíhá zkrabatělý chobot s krátkými kly. Jeho usměvavou, rozjařenou tvář zdobí malý klobouček upletený z proutí. Pod krkem má přilepenou mašličku, která je vyrobena z lýka.
Tento sloník by měl sloužit k šetření peněz, ale bohužel je po většinu času spíše prázdný, a proto ho mám pouze na ozdobu.

### essay_id = tei-skript2012_7-kl7acecfra_1
VII. A
22. února
2. slohová práce
(charakteristika)
Moje matka
Pro popis jsem si vybral svou matku, protože o ní vím spoustu věcí a bude se mi dobře popisovat.
Je štíhlé postavy, rostou jí středně dlouhé hnědé vlasy, pod kterými se skrývá nízké čelo. Vždy se na mě dívá zelenýma očima a poslouchá ušima, které jsou schované pod vlasy. Pod očima jí vyčnívá drobný nos. Matka nechodí pomalu, nýbrž rychle.
Moje matka je obětavá a vždy, když si s něčím nevím rady, mi pomůže. Téměř všemu rozumí a je hodně sečtělá. Zajímá ji historie, takže o ní spoustu věcí ví. Matka je hodně štědrá a vůbec není sobecká.
Já mám matku moc rád a ona mě taky. Doufám, že to tak zůstane navždy.

### essay_id = tei-skript2012_7-kl7amytrom_1
VII. A.
22. února
2. slohová práce
(charakteristika)
Rozhodl jsem se popsat svého otce, protože ho mám rád a je s ním velká sranda.
Začnu postavou, která je sportovního typu. Není moc vysoký, řekl bych, že je střední postavy. Jeho hlava má oválný tvar. Oči se zeleně blýskají. Jeho rty jsou rudé jako třešně. Vlasy má hnědé a vlní se mu doleva, čímž zakrývají jeho nízké čelo. Uši nemá zakryté vlasy, jelikož jsou spíše větší.
Hlavu drží na mohutných ramenou krátký krk. Protože každé ráno posiluje, jeho ruce jsou krátké a svalnaté. A díky tomu, že hraje fotbal, má svalnaté také nohy.
Chůzi má pomalejší, ale když chodíme po obchodech s oblečením, uvidíte to zrychlení.
Je velmi milý a srandovní, mám ho rád, protože je to můj táta.

### essay_id = tei-skript2012_7-kl7avejzuz_1
VII. A
22. února
2. slohová práce
(charakteristika)
Moje maminka
Moje maminka je plnoštíhlé postavy a chůzi má poměrně normální. Její malá hlava sedí na delším krku. Tmavě černé vlasy jsou na krátko ostříhané. Lesklé čelo má schované pod vlasy a upravené obočí se nad malými zelenohnědými oči vyznačuje svojí hustotou. Usmívající se plné rty se červenají jako rajčátko. Malinké uši mírně odstávají.
Mamka se obléká podle toho, co zrovna frčí. Má sice někdy nějaké úlety, ale rozhodně se za to, jak se obléká, nestydí.
Moje mamka je moudrá i hodná, ale to jen někdy. Jinak dovede být i pěkně paličatá. Z míry ji vyvede každá maličkost a kvůli tomu, že je nedůvěřivá, jsou s ní často problémy.
Ať je mamka jakákoli, mám ji ráda.

### essay_id = tei-skript2012_7-kl7bchuver_1
Veronika Chudobová
Třída: VII. B
Datum: 19. 11. 2009
Obrázek Josefa Lady
Slouha
Tento obrázek nakreslil Josef Lada v roce 1945. Je to kolorovaná kresba se zimními motivy. Obrázek na mne zapůsobil trochu, ale opravdu pouze trochu ponuře, ačkoli má zobrazovat veselý čas Vánoc. Na obrázku je znázorněn hustě padající sníh. Sněhem zapadané jsou i klády a vědra na vodu. Všechny chaloupky jsou pokryty rampouchy a vysokými vrstvami již zmiňovaného sněhu.
Ústřední motiv tvoří dva koledníci, muž a žena, oba staršího věku. Muž drží v rukou trubku a troubí s ní do oken jedné z chaloupek, té umístěné v popředí. Na hlavě má hnědou ušanku. Pod ní má blonďaté vlasy. Na sobě má oblečen dlouhý kožešinový kabát se zeleným obšitím. Na nohou má obuty hnědé válenky. Těsně za ním stojí žena, která nese žlutý raneček s oranžovým vyšíváním. Na hlavě má uvázaný šátek velice podobný tomu, co nese. Je oblečena do zeleného kabátku, který jí sahá zhruba k bokům, pod ním má dlouhou červenou sukni s bílou zástěrkou. Na zádech nese proutěnou nůši, přes kterou je přehozena bílá látka.
Jako vedlejší motiv posloužila jednak chaloupka s dřevěným obložením na zdech, která nás utvrzuje v tom, že jsou Vánoce, protože v jejím okénku lze spatřit vánoční stromeček, jednak černý pes, který je z poloviny schovaný za kolednicí.
V popředí je padající a napadaný sníh. V pozadí je jedna chaloupka také s dřevěným obložením. Kolem chaloupky je postavený dřevěný plot. Těsně u ní stojí zcela holý, vysoký strom. Ale nesmíme zapomenout na nebe, které má tmavomodrou barvu, z čehož lze usoudit, že je noc.
Kresba je velice hezká, ostatně jako s největší pravděpodobností všechny Ladovy obrázky.

### essay_id = tei-skript2012_7-kl7bfisbar_1
Eva Nováková
Třída: VII. B
Datum: 23. 11. 2009
1. slohová práce – popis uměleckého díla
Obrázek J. Lady
Na zasněžené návsi stojí starší muž. Je oblečen v dlouhém hnědém kabátě, který má okraje lemované kožešinou, kabát je lehce nařasený, na hlavě má červenou beranici, která mu zahřívá uši. Na rukou má nasazené zelené palčáky. V levé ruce drží dřevěnou hůl a v pravé tiskne hlásný roh, kterým občanům oznamuje, kolik je hodin. Na nohou má obuté černé teplé boty.
Jeho tvář je červená od zimy, pod nosem má velký hnědý knír. Po jeho levici sedí černý pes.
V popředí stojí na zasněženém kopci kostelík a vedle něho se tyčí pár holých stromů. A pod ním jsou na návsi čtyři zasněžené domy. V některých oknech domu se stále svítí.
Pohled, který jsem popisovala, nakreslil J. Lada v roce 1947.
Tento pohled se mi velice dobře popisoval, protože byl zaměřen pouze na ponocného.

### essay_id = tei-skript2012_7-kl7bharkry_1
Novák Jan
Třída: VII. B
Datum: 19. 11. 2009
Obrázek Josefa Lady
Autorem obrázku je Josef Lada. Název obrázku se nazývá děti v zimě. Technika tohoto obrázku je kolorovaná kresba. Tento obrázek vyjadřuje děti v zimě z roku 1955.
Jako hlavní motiv nalezneme dva chlapce a jednu dívku, jak staví.
V popředí nalezneme dva chlapce, jak bruslí na jedné brusli.
Jako vedlejšího motivu si všimneme tří chlapců a jedné dívky, jak sáňkují kolem opadané vrby, a jednoho chlapce, jak táhne sáňky z mezikopců, které jsou zasněžené.
Většina chlapců má na sobě zelené nebo černé válenky, teplé kabáty, rukavice, klapky na uši a čepice. Dívky mají na sobě válenky, teplé kalhoty, přes to mají červenožluté sukně. Pak mají teplé kabáty, přes to mají uvázaný žlutý šátek a ten mají i na hlavě.
V pozadí se nachází chaloupka s růžovou fasádou a zasněženou střechou a kouří se jí z komína. Na obraze můžeme spatřit velkou budovu, nejspíše školu. Má růžovou fasádu a zasněženou střechu. Kolem je zelená zeď s malou věžičkou. V pozadí nalezneme pár opadaných stromů. A v pozadí mezi kopci spatříme část chaloupky s růžovou fasádou a zasněženou střechou.

### essay_id = tei-skript2012_8-am8acerbar_01_1
Elseárd Bouffierd byl starý muž žijící nedaleko Provance. Živil se jako pasák ovcí na pastvinách v Alpách.
Byl velice uzavřený, málo mluvil, ale přesto byl velmi důvěryhodný, přívětivý a laskavý. Byl také velmi pracovitý a své práci byl plně oddaný. Svědčí o tom už to, že vlastníma rukama opravil celý dům, který byl předtím pouze zříceninou
Přestože byl sám jen se svým psem, nebyl sobecký ani ctižádostivý.
Další známkou toho, že byl plně oddaný tomu, co dělal, bylo to, že sázel duby, které sázel už tři roky a vysázel jich statisíce. I když některé zahynuly, nevzdával se. Začal sázet také buky a břízy v malých školkách.
Elseárd Bouffierd byl velice šťastný s tím, co dělal. Opuštěné vesnice začaly opět obývat lidé a potok začal opět téci. Byl to muž plný pokory a chuti pomáhat. Nebyl chamtivý nebo lakomý. Neměl v sobě žádnou zášť a nebyl lhostejný k věcem, co měl kolem sebe.

### essay_id = tei-skript2012_8-am8aholant_02_1
Osnova:
Úvod – dorozumívání písmem
Stať – a) pravopis
b) pravopis rozlišuje
Závěr – ovládání
Aby se lidé mohli vzájemně dorozumívat, vytvořili si soubory grafických znaků, kterým říkáme písmo. Naše písmo je hláskové, tyto hlásky zaznamenáváme. Píše se v češtině.
Postupně se ustálily zásady, jak se mají mluvené projevy písmem zaznamenávat. Existuje název těchto zásad a pravidel. Při stanovení pravopisných pravidel se usiluje o to, aby působila co nejméně potíží.
Pravopis umožňuje rozlišování slov, která znějí stejně, jedná se například o slova jako výr a vír nebo plod a plot. Pravopis nám dává možnost poznat, jak je slovo utvořeno a jaké jsou rozdíly mezi slovy.
Bezpečné ovládaní pravopisných pravidel patří k největším požadavkům.
zdroj: Přehledná mluvnice češtiny pro ZŠ
V. Syblík, N. Čechová, Fortuna Praha 1992, s. 132

### essay_id = tei-skript2012_8-am8akormic_1
1. nadpis
2. a) písmo
b) pravopis
c) pravopis – příklady
3. ovládání pravopisných pravidel
PÍSMO A PRAVOPIS
Abychom se mohli dorozumívat, vytvořili jsme soubory grafických znaků - naše písmo. Naše písmo zaznamenáváme písmeny. V češtině se píše.
Byly stanoveny zásady, jak se mají mluvené projevy písmem zaznamenávat. Při stanovení pravopisných pravidel se usiluje hlavně o to, aby působila co nejméně potíží při psaní a při čtení. Při úpravě pravopisu musíme brát v úvahu oba tyto jeho úkoly.
Pravopis umožňuje rozlišit slova a slovní tvary, které v mluveném projevu stejně znějí, například vír a výr, plod a plot, správa a zpráva, zpívali a zpívaly, otcovi a otcovy. Dává nám možnost poznat, jak je slovo utvořeno (lidský; nejjemnější) a vztahy mezi větnými členy (davy lidí trpělivě čekaly x lidé stále mlčeli).
Bezpečné ovládání pravopisných pravidel patří k nejvíce zdůrazňovaným požadavkům jazykové kultury.
: Přehledná mluvnice češtiny pro ZŠ V. Syblík, M. Čechová, Fortuna Praha 1992, s. 132

### essay_id = tei-skript2012_8-am8akosbar_1
1) úvod – Elzeárd Bouffier
2) stať – les
– změna chování
– radost
3) závěr – přání
Elzeárd Bouffier byl starý pastýř, který svým konáním dokázal změnit myšlení lidí kolem sebe k lepšímu. Dokázal to i přesto, že podmínky k životu v období války byli značně nepříznivé.
Svůj smutek z toho, že ztratil manželku i syna, se snažil snížit tím, že sázel stromy na původně nehostinné pláni. Jeho vytrvalost, píle a cílevědomost vedly k tomu, že v okolí místa, kde žil, vyrostl nádherný, velký les. Tím se podmínky pro život v této oblasti výrazně zlepšily.
Z Elzeárda vyzařoval klid s vyrovnaností. Asi i díky tomu se mu podařilo, že i lidé, kteří v té oblasti žili, plní zášti a nenávisti vůči všemu a všem okolo včetně sebe, se začali měnit.
Tento nesobecký a mírumilovný muž měl les, který vysázel, rád, čehož důkazem je mimo jiné i fakt, že se zbavil i několika ovcí, které choval, protože okusovaly mladé stromky.
Kdybych si mohla něco přát, bylo by to přání poznat tohoto obdivuhodného a skromného člověka, kterému stačilo vědomí, že vytvořil les, který pomáhá měnit chování lidí, a vidět tento zajisté krásný les, který vysázel.

### essay_id = tei-skript2012_8-am8alofmic_1
1. Úvod – výjimečný muž
2. Stať – duby
– břízy a javory
3. Závěr – příznivý dopad jeho činnosti
Elzeard měl mnoho vlastností, kterých si lidé velmi cení. Při práci využíval své pracovitosti, pečlivosti a sebejistoty. Žil ve velikém souladu s přírodou. Po většinu života choval ovce, když zestárl, pořídil si včely. Cigarety mu nic neříkaly.
Jeho životní náplní byly stromy. Nevím, jestli vysazování stromů měl jako zálibu nebo druhé povolání. Mnoho let vysazoval duby. Každý večer si připravil sto kvalitních žaludů a následující den je vysázel.
Zkoušel i vysazovat břízy a javory. Břízy se uchytily, ale pro javory zde nebyla vhodná půda. Poté co se „jeho les“ rozrostl do větších rozměrů, postavil si kamennou chatu a občas v ní bydlel.
Když zestárl, nejvyšší stromy měřily šest nebo sedm metrů a uhlíři je pálili na uhlí. Díky stromům se zlepšily podmínky pro život, vznikaly nové vesnice a krajina zkrásněla. Díky jeho práci byli šťastni i další lidé, kteří se přistěhovali do tohoto kraje. Nezemřel v lese, ale v domově pro přestárlé.
Z povídky Muž, který sázel stromy od Jeana Giona

### essay_id = tei-skript2012_8-am8aplifra_01_1
Elzéard Bouffier byl cílevědomý muž a ve svém volném čase sázel duby. Byl velice praktický a pečlivý, například při zašívání oděvů atd. Žil v písečné pustině s ovcemi a se psem, tudíž s nikým nemohl mluvit a byl velice uzavřený. Bylo mu 50 let. Na svůj věk byl velice vytrvalý. Každý den vysázel kolem sta dubů a ty každý večer pečlivě vybíral. Když ho jednou navštívil poutník, tak nepromluvil. Poté, když poutník odešel, stále chodil s kovovou tyčí. Ta tyč mu sloužila k dělání děr do země a do té díry házel semínka dubů. Když umřel, tak poutník sázel duby místo něj dalších 30 let.

### essay_id = tei-skript2012_8-am8aplifra_02_1
Osnova:
1. soubory grafických znaků
2. pravopis
3. slova a slovní tvary
4. jazyková kultura
Písmo a pravopis
Lidé si k dálkovému dorozumívání vytvořili soubory grafických znaků, kterým říkáme … Naše písmo je psané tzv. …
Postupně se ustálily zásady, jak se mají mluvené projevy písmem zaznamenávat. Souborům těchto zásad říkáme …
Pravopis rozlišuje … a …, které v mluvených projevech znějí stejně (vír x výr, plod x plot). Dává nám možnost poznat, jak je slovo utvořeno a jaké jsou vztahy jednotlivých větných členů.
Bezpečné ovládání pravopisných pravidel patří k požadavkům …
zdroj: Přehledná mluvnice češtiny pro základní školy, V. Syblík, M. Čechová, Fortuna: Praha, 1992, s. 132.

### essay_id = tei-skript2012_8-am8asuleri_02_1
osnova:
1) písmo
2) pravopis
3) rozlišování stejně znějících slov
4) ovládání pravopisu, jazyková kultura
Lidé si vytvořili soubory grafických znaků – . Naše písmo je hláskové, hlásky zaznamenáváme písmeny, píšeme tzv. .
Soubor zásad a pravidel jak mluvené projevy písmem zaznamenávat označujeme názvem .
Pravopis umožňuje rozlišit slova a slovní tvary, které v mluvených projevech zní stejně, poznat jak je slovo utvořeno a jaké jsou vztahy mezi jednotlivými větnými členy.
Ovládání pravopisných pravidel je znakem .
zdroj: Přehledná mluvnice češtiny pro základní školy, V. Syblík, M. Čechová, Fortuna Praha 1992, s. 132

### essay_id = tei-skript2012_8-am8avegdav_01_1
Elzéard Bouffier
Elzéard Bouffier byl pastýř, který byl velmi pracovitý. Snažil se mít všude pořádek a pečoval o sebe. Byl to velmi dobrosrdečný člověk. Žil na jednom kopci, kde bydlel sám se psem, moc toho nenamluvil. Kousek za domem sázel stromy, většina z nich – zhruba stovka – se mu chytla. Každý večer vybíral žaludy, které chodil sázet na pustou louku. Za jeden večer vybral sto žaludů a šel spát. Pastýř nevěděl o válce, a ani se o ní nic nedozvěděl. Po válce byl objeven jeho les, díky němu se stál známým. Jeho les se stal chráněnou oblastí. Elzéard Bouffier zemřel v roce 1947. Žil si svůj život. Tohle byl popis Elzéarda Bouffiera.

### essay_id = tei-skript2012_8-cl8bpetkla_1
Kontrolní slohová práce
Líčení
Klaudie Petrášová
VIII. B
15. prosince 2008
Mé oblíbené místo
Krajina
Mé oblíbené místo je bíle zasněžená krajina, kde víly rozhazují bíle vločky, sluníčko jasně svítí a mraky se naplňují bílou peřinou. Lesy se přikrývají sněžnými diamanty a řeka je zamrzlá bílou sklovinou jako umyté zrcadlo.
Když básník knihu otvírá, tak vločky poletují sem a tam a básník je chytá, jak se dá. A básník říká: „Vločky, vločky pojďte zpět, však ještě je čas.“ Krmítka jsou plná a ptáčci si poletují sem a tam a jako do života. Hory už jdou spát a hvězdné lampičky se pomalu zhasínají, měsíc stoupá na nebe a odrazem slunce jasně svítí.

### essay_id = tei-skript2012_8-cl8cbilpet_1
Syslí rodina a lev
(Každý problém má své řešení)
Kdysi dávno žila na jednom poli syslí rodina. Bylo jich celkem pět, a to matka Božena, otec Josef a tři děti - Václav, František a Věra. Jako správní sysli si vždy na podzim hromadili zásoby semen a kořínků. Jejich nejoblíbenější potravou však byla semena ze slunečnic, které rostly blízko jejich nory.
Jednoho dne přišel požár a celé slunečnicové pole shořelo, a proto se syslí rodina rozhodla vydat k nedalekému poli, kde rostly také slunečnice. Na cestě je překvapil veliký a hladový lev. Rodina se lekla a rychle vyšplhala na nejbližší strom. Jelikož lev byl strašně líný, lehl si pod strom do stínu a říkal: „Syslové, mám strašný hlad, proto jednoho z vás sním.“ Syslové byli celý vyděšení, a tak poslali toho nejmenšího z nich, aby ukojil jeho hlad. Klepající se sysel Václav slezl dolů po kmeni a lev ho slupnul jako malinu, ale ležel tam dál. „Lve, odejdi! Jednoho našeho bratra jsi sežral, jistě už nemáš takový hlad,“ říkali syslové. „Mám,“ odpověděl lev.
Takto lev sežral ještě tři další. Zbyla už jen matka Božena. Dlouho přemýšlela, jak by lva obelstila. Slezla dolů. Když lev otevřel tlamu, aby ji sežral, tak mu do ní vklínila obrovskou větev. Lev nemohl zavřít tlamu. Potom vešla do jeho tlamy a svoji rodinu vyvedla z žaludku ven. Syslí rodina pak rychle utekla a lva už nikdy neviděli. Z toho plyne ponaučení: Každý problém má své řešení.

### essay_id = tei-skript2012_8-cl8ccepjan_1
Krtek a brýle
Nevyplatí se ve všem napodobovat jiné.
Od starých věků je známo,
že krtkům oči zakrněly dávno.
Žížaly hledají po hmatu,
noru si kutají ve chvatu.
Nepřátel okolo nich jsou hordy,
protože dělají v záhonech škody.
Zelinář brunátný vztekem
v honičce nestačí s dechem.
Jeden z těch chlupatých psanců
dovedl to do šťastných konců.
Koupil si na oči brýle,
myslí si: „Snad prožiji klidné chvíle.“
S ostřížím pohledem dravce
kořist mu nezmizí hladce.
Velikou pomstu plánuje rychle,
na kořist chutnou, přitom však mysle.
Když do hlíny se začal nořit,
přepadl ho divný pocit.
V tom ucítil na zádech rýč,
uznal za vhodné uprchnout pryč.
Brýle mu překáží v cestě,
přesto je odložit nechce.
Prchá dál, síly mu dochází,
když do své nory konečně dorazí.
Přiznal si, že ač málem nebožtík,
měl větší štěstí než nějaký červík.
Na žížalu dobrou dostal chuť,
do spíže spěchá, dech popadnuv.
Otevřel dveře spižírny své,
po žížale hladově sápe se.
Ale tím, že v zašpiněných brýlích nevidí,
jeho zásoby se před ním v klidu uklidí.
Mysl jeho ovládl vztek,
brýle zahodil, rozdupal hned.
A jaké poučení z tohoto příběhu plyne?
Není radno ve všem napodobovat jiné.

### essay_id = tei-skript2012_8-cl8ckopmar_1
Lev Leo a želva Dáša
Neříkej hop, dokud nepřeskočíš!
Kdysi dávno za starých časů žil krásný lev jménem Leo. Leo každý den chodil na lov a potom se utíkal napít k blízkému moři. A tak to dělal alespoň dva roky.
Jednoho krásného slunného dne se mu ale přihodila věc, která by ho ani ve snu nenapadla. Leo zahlédl na opuštěném místě ztracenou želvu Dášu, která byla hubená a vyhládlá. Prosila lva o nějaké jídlo: „Prosím, milý lve, nemáš něco do žaludku?“ ࿄ „A co by ne!“ odsekl hrubě Leo, „něco by se přece jen našlo.“ ࿄ „A dáš?“ ptá se opatrně vyhublá želvička. „ ࿄ Dám, ale musela bys být u pátého kamenu dříve než já.“ ࿄ „Ale já jsem želva a ty jsi přece lev. To není možné, abych byla rychlejší než ty.“ ࿄ „Hm... Tak za to já už nemůžu.“ Ale to Leo ještě ani netušil, že má tato mrňavá slečna jednoho sourozence Mášu, která je úplně stejná jako naše malá hrdinka. A hle! Zrovna je na procházce u pátého kamene. ࿄ „Fajn, dobře!“ zavolala Dáša na lva, který už pomalu odcházel. ࿄ „Ale musíš ještě chvíli počkat.“ ࿄ „A na co?“ vyptával se zvědavý lev. ࿄ „No, musíme se pořádně připravit. Jsem přece o dost menší než ty.“ Lev si zatím někam odběhl a Dáša měla čas se s Mášou poradit. A nápad to byl skvělý. ࿄ Leo se už vrátil a řekl: „Tak co? Můžeme?“ ࿄ „No, jistě. Už jsem připravená.“ ࿄ Závod začal. Leo odstartoval a vyběhl. Dáša se rychle zavrtala do písku a Máša, která byla schovaná u cíle, rychle a nenápadně vylezla a doběhla do cíle. ࿄ „To není možné,“ kroutí hlavou Leo, „obyčejná želva a je rychlejší než já?“ Hodně dlouho mu to vrtalo hlavou. Ale nakonec svoji falešnou prohru uznal.
Ztracená Dáša za pomoci své sestry našla ztracený domov. Tam se pořádně najedly.
Nadarmo se neříká: „Neříkej hop, dokud nepřeskočíš.“

### essay_id = tei-skript2012_8-cl8cpotalz_1
Papoušek, opice a střevíce
(chlubí se cizím peřím)
Za svitu měsíce
na naší planetce
baví se mezi sebou
papoušek a opice.
Vsází se spolu ve velkém dobru,
myslí to ovšem jako malou hru.
Kdo z nich má více
lesklé své střevíce.
Opice hned se vytahovat začne:
„Však jen a jen já mám nejlesklejší střevíce,
jsou lesklé a barvu mají jako žhnoucí svíce.“
Papoušek však jen ocasem mávne a spustí:
„To je lež, milá přítelkyně, mé střevíce
jsou lesklé a krásné nejvíce,
barvu mají rubínovou a jejich lesk
se ani diamantům nevyrovná.“
Po těchto slovech se dohodli,
aby měli nějaké to pohodlí,
střevíce si ukážou
a pak se uvidí pročpak lžou.
Je jistě všem jasné – papoušek je lhář,
lhát je nehezké, z každého je pak
samotář.
Papoušek letí ke klokanovi.
„Ach, klokane půjč mi tvé střevíce,
jsou překrásné a lesklé nejvíce.“
Klokan půjčí papouškovi střevíce
a odskáče do světnice.
Opice čeká již se střevíci
a papoušek je tu také již.
Tak kdo z nich má své střevíce
krásnější a lesklejší více?
Opice prohlíží si střevíce a praví:
„To nejsou tvé střevíce, ale klokanovi,
ta velikost se nehodí pro takové
malé zobany.“
Papoušek se podiví a pláče,
teď bude považován za lháře.
Opice je však jeho kamarádka –
co by to bylo za přátelství,
když mu neodpustí?
Vše dobře dopadlo,
zaklepalo klepadlo, a tak
teď víte, že se nemáte
chlubit cizím peřím a máte mluvit
jen pravdu.

### essay_id = tei-skript2012_8-cl8crysjan_1
Zajíc a sova
(Devatero řemesel – devátá bída)
Jednoho dne našel malý zajíc na půdě starou truhlu se zámkem.
Zavolal tam matku a ptal se jí, jestli ta truhla jde otevřít.
Matka mu odpověděla, že ten klíč, který k truhle patří, dala kdysi jeho babička staré sově. Ale sova bydlela nedaleko, a tak se zajíc vydal na cestu.
Když přišel za sovou, zeptal se, jestli mu dá klíč od staré truhly. Sova mu odpověděla, že mu ten klíč dá, ale musí si ho zasloužit.
Musí splnit jeden moc důležitý úkol.
Králík se jí zeptal, zda je to nutné.
A sova mu odpověděla: „Je to velice nutné a moc důležité.“
„Musíš dojít na vrchol kopce, který před sebou vidíš. Je tam jedna malá chatrč, ve které přebývá paní husa, která ti vydá podle tohoto dopisu jeden velice důležitý lék.“
Zajíc souhlasil, sova mu předala obálku a šel.
Šel přes pole, přes louky a přes les. Došel na vrchol toho kopce.
Když došel k té chatrči, tak byl hrozně vyděšený.
Chatrč byla polorozbořená a všude to tam strašně skřípalo.
No ale králík sebral odvahu a vešel dovnitř. Ale jakmile vešel do chatrče, tak uviděl nádhernou místnost plnou zajímavých věcí a léků.
Najednou z druhého pokoje vešla paní husa a začala se vyptávat, co tu králík pohledává.
Králík jí odpověděl, že ho posílá paní sova a že jí posílá tento dopis.
Paní husa otevřela dopis a už věděla, co má přinést.
Donesla králíkovi předepsané léky.
Králík poděkoval a odešel.
Když přišel k sově, tak jí předal léky a poprosil jí, jestli by mu mohla dát ten klíč.
Sova mu ho předala a králík se vrátil domů.
Rychle spěchal domů na půdu, aby ten klíč vyzkoušel.
Klíč přesně pasoval, ale když otevřel truhlu, tak byl hodně zklamaný tím, co uviděl.
V té truhle bylo staré nářadí, rezavé hřebíky a vyhořelé svíčky.
Od té doby si králíček vryl do hlavy přísloví „devatero řemesel – desátá bída“.

### essay_id = tei-skript2012_8-cl8czvabea_1
(Nedělej z komára velblouda)
Jednou za sychravého počasí seděla sova jménem Jula na stromě a dívala se, jak se malé stonožky v dešti schovávají pod listy. Najednou vedle July něco zaskřehotá: „Nemohla bych se k tobě schovat?“ Jula se podívá pod sebe a vidí malou žlutozelenou stonožku, která se sápe pod její huňatý, hnědý a teploučký kožíšek, aby se zahřála a schovala před deštěm.
Sova Jula byla tak laskavá a hodná a odpověděla: „Určitě, pojď se ke mně zahřát a přečkej u mě v kožíšku to ošklivé počasí!“
Zanedlouho vysvitlo slunko a Jula se seznámila se stonožkou jménem Lenkou, která byla hravá a veselá jako Jula, takže se k sobě náramně hodili a stali se z nich nejlepší kamarádky.
Pořád si hrály, vtipkovaly, skotačily až jednou… si Jula všimla, že jí z kožíšku vypadlo pírko, sice je to normální věc, ale pro Julu ne! Jula začala křičet: „Ježíšmarja, vypadl mi kus kůže, asi umřu, pomoc, já nechci umřít, ne, já nechci!“ Lenka na ni zakřičela: „Prosím tě, přestaň šílet, mně když upadne jedna noha, tak si z toho taky nic nedělám, protože vím, že jich mám ještě 99, takže přestaň šílet, to není kus kůže, ale jedno peříčko, které ti určitě zanedlouho doroste.
Ponaučení pro příště: nedělej z komára velblouda!

### essay_id = tei-skript2012_8-kl8bmissil_1
Třída: VIII. B
Datum: 4. listopadu 09
Z několika literárních hrdinů mě nejvíce zaujal příběh o Achillovi. Achilles je slavný řecký hrdina, o kterém se napsalo mnoho bájných příběhů.
Podle pověsti byl synem obyčejného člověka a mořské víly. Když se Achilles narodil, jeho matka se zeptala věštců, jaký bude mít její syn život. Ti odpověděli, že bude slavný bojovník, nepřemožitelný, ale zemře ve velmi mladém věku, proto se jeho matka rozhodla ho uchránit a ponořila ho do řeky Styx. Voda z této řeky měla kouzelnou moc a chránila ponořenou část těla. Jediné místo na těle, které nebylo ponořeno, byla pata, za kterou ho matka držela.
Achilles se stal bojovníkem nezranitelným na celém těle kromě jediného místa na těle – paty. Achilles bojoval ve všech bitvách na straně Řeků a vyválčil mnoho vítěství. V jednom z bojů zahynul jeho nejlepší přítel – bratranec Patroklos. Achilles slíbil pomstu a požádal svou matku o tu nejlepší zbroj. Matka se ho ptala, na co potřebuje novou zbroj a on jí řekl, že prý kvůli pomstě, že musí zabít toho, kdo zabil Patrokla.
Jednalo se o trojského bojovníka Hektora. Jeho matka Achilla přemlouvala, aby se nemstil, protože podle věštby, když zabije Hektora sám, v dalších bojích zahyne. Achilles nedbal na rady matky, vzal si od ní zbroj a vyzval na souboj Hektora, kterého zabil.
O několik dnů později trefil Achilla šíp do paty a toto zranění způsobilo smrt.
Celý řecký národ oplakával hrdinu. Jeho slavné činy způsobily jeho nesmrtelnou slávu. Spousta lidí zná jeho příběh a také spousta lidí ví, proč se nějaké slabině říká „Achillova pata“.
Příběh o slavném Achillovi a jeho slavných činech během jeho krátkého života mě vždy, když si o něm čtu, nadchne.

### essay_id = tei-skript2012_8-kl8bnovdan_1
Novotný Milan
Třída: VIII. B
Datum: 4. 11. 2009
Petr
Petr má od útlého věku zodpovědnost za své sourozence Edwarda, Lucii a Susane. V dětství je poslali z Londýna od rodiny k postaršímu pánovi. Kde objevili skříň, která vedla do kouzelného světa Narnie. Petr musí být velmi opatrný a hlídat své sourozence. Musí být se svými sourozenci opatrný, protože se ho v Narnii snaží zabít Bílá čarodějnice. Z Petra se stává vůdčí typ. Musí se osamostatnit a snažit se postavit armádu, která by porazila Bílou čarodějnici.
Za krátkou dobu se naučil zacházet s mečem. Později se svými sourozenci zjistí, že jsou králové Narnie. Petr je král králů, a proto je stále všechna zodpovědnost na něm. Edwarda chytí Bíla čarodějnice a on se musí rozhodnout se lvem Aslanem, bývalým králem Narnie. Aslan se nakonec obětuje pro Edwarda. Brzy nastane čas bitvy. Bílá čarodějnice zaútočí na Petra a jeho armádu. Petr se musí vypořádat s tím, že musí vést povstalce do boje proti přesile.
Když už se zdálo, že je bitva prohraná, zjevil se Aslan se svými spolubojovníky, které Bílá čarodějnice zmrazila. Průběh bitvy se otočil a Bílá čarodějnice byla zabita. V Narnii je díky Petrovy a jeho sourozencům nastolen mír. Petr, Edward, Lucka a Susane jsou prohlášeni za krále a královny Narnie.
Petr je určitě kladný hrdina, který překonal strach a postavil se Bílé čarodějnici. Ukázal svou chrabrost a nastolil v Narnii mír.

### essay_id = tei-skript2012_8-kl8bnovluc_1
Třída: VIII. B
Datum: 4. 11. 2009
Edward by mohl mít téměř každou dívku na škole, ale nemohl. Ostatní si sice mysleli, že mu žádná není dost dobrá, jenomže Edward Cullen byl upír.
Měl čtyři sourozence a na škole se říkalo, že všichni jsou to adoptované děti manželů Cullenových, ale Dr. Cullen z normálních dětí dělal monstra, ovšem zachránil jim tím život, protože „zachraňoval“ nemocné děti, například se španělskou chřipkou. Ale zpět k Edwardovi.
Edward byl samotář a s nikým se nebavil. Miloval zimu, všechny chladné a mokré věci. Nemůžu vám říci, co rád snídával, protože on jako upír nejedl, nepil ani nespal. Na pohled působil chladně, nebezpečně, ovšem zároveň mile. Od ostatních se lišil i tím, že byl velmi silný, všude byl rychle a byl hodně pohotový. Vycházel jen za ošklivého počasí, jelikož na slunci se třpytil jako diamant. Edward byl vyšší postavy, měl silné tělo, krásné měnící se oči. Měl bledou až bílou tvář a své zrzavé 10 cm dlouhé vlasy nosil vyčesané nahoru.
Edward Cullen je rozhodně kladná postava, i když se ho hodně lidí bojí. Myslím, že kdyby mohl, měl by určitě krásnou dívku, ovšem jedině upírku. On ale za svůj osud nemohl.

### essay_id = tei-skript2012_8-kl8bsmytom_1
Třída: VIII. B.
Datum: 4. 11. 09
1. slohová práce
Charakteristika literárního hrdiny
Baron Prášil
Baron Prášil je největší hrdina všech dob. Už jenom jeho šibalský úsmev ukazuje na to, že je chytrý jako liška a dokáže si poradit v každé situaci.
Pokud uvidí úctyhodné zvíře, jako třeba osminohého zajíce, ledního medvěda nebo třeba černou liškou, prostě ho musí ulovit, i kdyby neměl ani jeden brok. Výjimečné je i jeho vojenské umění, sám zneškodnil celou armádu, při letu na dělové kouli prozkoumal tureckou pevnost a v bitvě byl vždy v první linii.
Baron Prášil byl nadto skoro všude, na Měsíci (dvakrát), kde prozkoumal tamní poměry, v žaludku mořské obludy, na Nové Guinei, ve středu Země, kam proskočil Etnou, i v Ementálii, kde je všude sýr a místo vody mléko.
Disponuje obrovskou silou, i s kočárem dokázal vyskočit deset metrů vysoko.
Má nejlepší psy a nejlepšího koně, kteří ho věrně doprovázejí.
Poradí si v každé situaci, ať už spadne do močálu, nebo nemá zbraň, nebo ji nemá čím nabít.
Zkrátka a dobře je Baron Prášil nejstatečnější, nejchytřejší, nejlaskavější a nejskromnější (lhář) na celém světě i v celém vesmíru.

