### essay_id = KUS-OS-slo-8-LJ-R-20092010-40483
Kdo ju je videl? 
Ljubljana, 20. 4. 2007 
Iščemo dve najstnici, stari 13 let, z imenom Vlasta in Taja. Vlasta je malo svetlejše polti kakor Taja. Je tudi nižja, meri 155 cm, in težja, tehta 50 kg. Ima zobni aparat in stalno nosi očala. Taja pa je temnejše polti kakor Vlasta, ima dolge blond lase, lepe modrozelene oči, od Vlaste je višja za 3 cm, tehta pa 45 kg. Karakter Vlaste je preprost. Velikokrat je jezna, le kdaj pa kdaj zelo preseneti s pridnostjo. Taja je vedno nasmejana, veliko da na videz in na lepoto na sploh. Obe sta zelo pametni. 
[ praktično _ besedilo ] Draga Vlasta! 
Našla sem te tako, čisto po naključju. Ko sem šla s staršema v nakupovalni center, sem srečala Sonjo. Najprej je sploh nisem spoznala, potem mi je postajala vse bolj znana. Ko sem ugotovila, da je ona, sem šla do nje in jo vprašala po tebi. Povedala mi je vse o tebi, kje živiš, kam hodiš v šolo… Se še spomniš pobega, ki sva ga midve doživeli? Po vrnitvi z bega so me starši zelo nadrli, še leto po tem sem imela vse prepovedano, npr. televizor, računalnik samo enkrat na teden. Zdaj živim v Trbovljah z možem, dvema hčerkama in enim sinom. Se še spomniš, kako naju je bilo strah, ko so naju prijeli trije razbojniki? Meni so celo na roki naredili rano, da mi je tekla kri, in potem so naju dali beračit kakor brezdomki. Spomnim se tudi Marjana. Kdo ve, kje je zdaj. Upam, da se ima dobro. Mislim, da sva, ko sva bili še najstnici, premalo vedeli o svobodi. Imeli sva vse in hoteli sva še. 

### essay_id = KUS-PI-slo-3-NM-E-2009_2010-30014
Literarno obdobje je književnost med dvema vojnama. Smer je socialni ali družbeni realizem. Zvrst je epika ali pripovedništvo. Vrsta besedila pa je novela. 
Meta je pri takem življenju in devetih otrocih še zmeraj ohranila svojo lepoto. Lepi in močni pa so bili tudi njeni otroci, ki so vse podedovali po njej. Pri Samorastnikih je bila mati vse, podoba očeta pa je le bolj spomin kot pa vzor. Če jih je kdo vprašal, čigavi so, so zmeraj odgovorili, da so Hudabivški pankrti. Zato jih je cela soseska klicala samorastniki. Ko so otroci toliko zrastli, da so odšli v službo za pastirje, je Meta vsakemu od otrok naredila par cokel, naredila križ in otroci so odšli v boj za kruh. 
Meta se je težko prebijala skozi življenje, saj je zaradi ljubezni zelo trpela. Ko je imela z Ožbejem prvega otroka in je za to izvedel Karničnik (oče Ožbeja), jo je dal na posesti na psico in ji privezal roke. Na rokah ji je žgal predivo, vendar Meta je to zdržala. Največja sramota zanjo je bila, ko so ji druge služabnice dvignile krilo in jo teple po goli koži. Takrat je bila tudi izgnana s Karničnikove posesti. Domov je odšla z materjo in pri njej tudi rodila prvega otroka. Ker je bila zanjo velika sramota, kar so ji storili Karničnikovi, je morala daleč v službo, kjer niso vedeli za to, kar se je zgodilo pri Karničnikovih. Delala je dneve in noči, medtem pa je rodila še osem Ožbejevih otrok. Ko so otroci dovolj odrasli, so odšli v službo kot pastirji, da so si služili denar za kruh. Ko so bili že po službah, so se zmeraj dobivali na belo nedeljo pri Meti v hiši. To je bilo edinkrat, da je Meta videla svoje otroke. 
Na Meto je okolica na začetku gledala postrani in jo prezirala, saj je bila velika sramota, da je imela z Ožbejem otroke. Čez čas, ko so ljudje videli, da se imata Ožbej in Meta res rada in da nista storila nič slabega, so Meto imeli vsi radi. Danes sami odločamo, kakšnega partnerja si bomo izbrali in kdaj se bomo poročili. Nič več ne odločajo starši in drugi, pač pa sami. Lahko se poročijo revni in bogati skupaj, ni nič narobe. 

### essay_id = KUS-PI-slo-3-KK-E-2010-30114
2. ŠOLSKI SPIS 
Revščina nekoč in danes 
Razlika v revščini nekoč in danes je v tem, da včasih, pred približno 100 leti, ni bilo toliko služb. Ljudje so živeli skromno in revno. Zagotovo tudi niso imeli hrane niti vode. Ampak ljudje so bili borbeni in močni ter so se borili za življenje s svojimi rokami. Revni so bili tudi otroci, niso hodili v šole, večinoma so pomagali doma na kmetijah, da so se lahko preživeli. Revščina danes pa je kar dosti drugačna od revščine nekoč. Danes so službe, mislim, da ima tudi kar dosti ljudi vodo in hrano. Ampak danes nekateri ljudje nočejo delati, se jim ne da in so leni. Taki ljudje so ponavadi revni. So pa tudi ljudje, ki izgubijo službo in so revni. Danes vsi otroci hodijo v šolo in jim je veliko lepše kakor včasih. 
Tako zgodbo o revščini smo tudi mi spoznali v berilu.  Imenovala se je Samorastniki. Na kmetiji je bil gospodar bogat kmet Karničnik, ki je imel sina Ožbeja. V vas, kjer je živel Ožbej, je prišlo služit denar na kmetijo revno dekle Meta. Ker je bila Meta Ožbeju všeč, se je v njo zaljubil in ji naredil otroka. Meta je bila pri komaj 17 letih že noseča. Ožbejev oče je bil zelo jezen in je bil proti Meti, zato ker je bila revna. Prvemu otroku je bilo ime Gal, drugemu Gaber. Ker so bili proti Meti, so ji dali 50 udarcev po goli koži. Ožbej in Meta sta imela 9 otrok. Ožbej se je na koncu napil, padel v jezero in utonil. 
Odnos bogatih nekoč je bil tak, da so bili včasih zelo važni in nesramni, niso sprejemali revnih ljudi. Ljudje, ki so bili bogati, niso veliko delali. Revni ljudje so se pa za življenje mučili in delali na svojih kmetijah in tudi za pomagati ljudem so bili boljši kakor bogati. Mislim, da so bili revni ljudje zelo ubogi. Bogati ljudje bi lahko pomagali revnim priti do hrane in na kmetijah. 
Danes se pa bogati ljudje vozijo z dobrimi avtomobili, se važijo in pretiravajo. Revni ljudje pa se vozijo s slabšimi avtomobili in so zelo skromni. Bogati si kupijo vse, revni pa malenkost manj. Revni so zaradi plač revni, bogati pa so bogati zato, ker večina krade. Revnim je treba pomagati, bogatim pa vzeti in dati revnim pa bomo vsi enaki. 
Tudi danes še obstajajo revni ljudje. Revni so zato, ker so starejši, nimajo še vode in so doma v hribih. So zelo ubogi, nimajo za hrano in za vzdrževanje hiš. Mislim, da je za take ljudi treba zbirati denar in jim pomagati v življenju. 

### essay_id = KUS-G-slo-1-LJ-E-20092010-10551
V današnjem svetu je veliko problemov, s katerimi se moramo ubadati vsak dan: pomanjkanje služb, denarja, vojne, umori… Na srečo se da nekatere probleme rešiti na nekonflikten način, npr.: s stavko, druge pa se rešuje s kaznijo, npr.: sodišče in zapor. Danes je reševanje problemov precej drugačno kot v preteklosti. Takrat so se s problemi ukvarjali na drugačen način. Primer takratnega časa je literarni lik Hamlet, o katerem je pisal William Shakespeare. 
Hamlet je mladenič, ki je izgubil očeta. Mislil je, da je oče umrl naravne smrti, dokler se ni straži prikazal sam duh pokojnega kralja. Ko je Hamlet to izvedel, ga je šel vprašat, zakaj ne živi v miru. Oče mu je povedal resnico o svoji smrti;  da je bil umorjen in da je za to kriv njegov brat, Hamletov stric, ki je zasedel prestol in se poročil z njegovo materjo. 
Hamlet je bil zaradi tega zelo potrt in jezen, saj je uvidel, da ljubezen ne traja dolgo in da je njegovega očeta umoril stric. Odloči se, da bo probleme vzel v svoje roke in se maščeval za pravico. Dela se blaznega, da bi mu ljudje verjeli, da je Klavdij ubil njegovega očeta. Pri tem se v njegove načrte vtikata njegova mati, ki mu ne verjame, in ljubljenka Ofelija, ki dela le po navodilih svojega očeta. 
Hamlet se odloči, da bo uprizoril igro Mišelovka, ki je prikazovala, kako naj bi njegov oče umrl. Ko je to gledal kralj Klavdij, je bil čisto živčen, kar je Hamletov sum samo še potrdilo. Klavdij se je ustrašil Hamleta, zato ga je poslal v Anglijo, kjer bi ga umorili, vendar se Hamlet reši in pride nazaj. V tistem času pa Ofelija utone, ker zblazni zaradi pritiska. Njen brat Laert misli, da je kriv Hamlet, zato se maščuje z dvobojem, v katerem Hamlet zmaga, a kljub temu umre, potem ko razkrinka Klavdija ljudstvu in ga umori. 
Kakor se vidi, so Hamletovi problemi težji in nevarnejši od težav v današnjem času. Danes ima največ problemov mladina: glede svojih pravic, v ljubezni, v šoli in s starši. Te probleme se da večinoma rešiti na lahek način, s pogovorom in razumevanjem. Naši problemi niso podobni Hamletovim, so lažji in pravično rešljivi. Če bi Hamlet živel v današnjem času, bi se s svojimi problemi soočal drugače. Hamlet pa jih je vzel v svoje roke in jih odpravil z maščevanjem Klavdiju. Danes bi ga z dokazi poslal za zapahe, ne pa ga umoril. 
Svet se je dandanes po eni strani zelo spremenil, po drugi strani pa še vedno ostaja enak. 

### essay_id = KUS-G-slo-4-MB-E-2010-10038
Šolska naloga 
Pričakovanja in resničnost 
Prišleki, drugi del, so nadaljevanje prvega dela romana Lojzeta Kovačiča. Prišleki 2 so bili napisani leta 1983 in izdani 1989 kot drugi del avtobiografskega romana. 
V drugem delu romana je Bubijeva družina že naseljena v Ljubljani, a ne za dolgo, saj jim sreča še vedno ni naklonjena. 
Preselili so se na Glavni trg, saj so morali zapustiti prejšnje stanovanje zaradi renoviranja. Pričakovanja do novega okolja niso bila kaj posebnega, saj so bili vajeni hudega. V tej novi okolici, kamor so se preselili, se jim je marsikaj zgodilo: od Bubijevih prvih spolnih izkušenj, njegove kraje Vatijevih stvari iz trgovine do tragične smrti Vatija, kar je bil hudi udarec za vse člane priseljene družine. 
Bubijeva mama si želi odditi v Nemčijo, saj je sprva imela pozitivna pričakovanja. Mislila je tudi, da jim bo lažje živeti tam. Ko so prišli do železnice, kjer naj bi potekal pregled za odločitev za Volksdojčerja ali za pravega arijskega Nemca. 
Ta pregled je Bubijevi materi popolnoma spremenil pogled na Nemčijo, saj se je počutila nelagodno in se ni strinjala s Hitlerjevimi dejanji. 
Z nastalo situacijo se Bubi drugače spoprijema, čeprav mu je bil pregled čuden. A mamina odločitev ga je popolnoma presenetila, saj ni hotel odditi iz takratne Jugoslavije. 
Krivdo za pregled pripisuje predvsem mami, saj je ona prepričala Vatija, da bi se preselili. A ker Vati ni znal reči ne, si je tudi on nakopal krivdo. 
Nemčija in ostale države, ki so občutile Hitlerjevo zlo, še danes čutijo posledice. Oblast, ki jo je imel Hitler do leta 1945, je terjala množični pokol ljudi in to se je zapisalo ljudem pod kožo. 
Večina družin je v takratnem času občutila izgnanstvo in množično izseljevanje, kakor je Lojze Kovačič opisal v svoji trilogiji Prišleki. Vse to je sam doživel in natančno tudi opisal, saj so vsi opisi preverljivi. 
V današnjem času imamo še zmeraj ljudi, ki imajo Nemce za naciste, pa tudi med samimi Nemci so določeni posamezniki, ki še vedno želijo biti pod takšnim vodstvom, kot ga je uvedel Hitler. 
Žal bomo ljudje vedno taki, da bomo želeli imeti čim več moči, a zmeraj pozabimo, da velika moč pomeni veliko odgovornost. In če z odgovornostjo ne znamo ravnati, lahko pride do posledic, ki so jih občutili že v 2. svetovni vojni. 

### essay_id = KUS-OS-slo-8-GO-E-2010-40267
2. šolski spis 
NARKOMANIJA 
(Črtica) 
Pripovedoval vam bom o dilerju, ki ga zgolj bežno poznam. Njegova družina sicer tega ni vedela, dokler… 
Prvič sem ga videl, ko sem na poti iz trgovine zavil v slepo ulico, kjer je bil z nekaj prijatelji. Videl sem, kako jim nekaj daje, a nisem vedel, kaj, zato sem pristopil in povprašal, kaj to je. Šele takrat sem opazil, da preprodaja drogo. Kar preprodaja, me ni zanimalo, a me je že takoj povprašal: ”A boš malo?” Jaz sem ga zavrnil: ”Ne, hvala.” A ni se tako zlahka vdal. Očitno mu je šlo za to, da bi tudi mene prepričal v drogo, in tako je naprej vztrajal: ”Boš videl, kako lepo bo, ko boš poskusil.” Tokrat sem odločno zatrdil: ”Ne!” Že sem hotel oditi, ko me je skoraj ulovil, a sem začel teči in mu za las ušel. Ko sem prisopihal domov, nisem vedel, na koga bi se obrnil, na policijo ali bi povedal staršem ali poiskal družino tega dilerja. Rekel sem si, da bi bilo nemogoče najti družino tega fanta, saj nisem poznal njegovega priimka. Tako sem se odločil, da povem najprej staršem in gremo skupaj na policijo. Ko smo prispeli na najbližjo policijsko postajo, smo poiskali dežurnega policista in mu povedali razlog, zakaj smo prišli. Prosil me je, naj povem, kje sem ga videl. ”Videl sem ga nedaleč od tukaj najbližje trgovine, ko sem po nesreči zavil v slepo ulico in…” Policist me je prekinil s pripombo: ”Mi boš kar pokazal, kje.” Temu sem samo na kratko pritrdil in že smo drveli do slepe ulice. Ni dolgo trajalo, da smo prišli tja. Našli smo ga ravno tam, kjer sem ga nazadnje videl. Izgledal je močno zadet, saj ni opazil, da je z mano policist. Tako smo ga odvedli proč, njegovi prijatelji pa so jo že zdavnaj popihali. Iz njega smo na poti nazaj izvekli tudi, kdo je, kje živi, komu je prodajal drogo, in to brez vsakršnih težav. Tako smo ga namesto na policijsko postajo dobesedno odnesli domov. Ko je njegova mama na pragu zagledala policista, mene in zadetega sina, seveda tudi moje starše, bi jo skoraj kap. A vseeno nas je sprejela v hišo in vse sem ji razložil. Ob vsaki povedi je bila bolj zgrožena, na koncu pa je že bruhnila v jok. Potem, vsaj zdi se mi, so ga odpeljali na zdravljenje. 
Osebno mislim, da mi bo ta fant še hvaležen, ker smo ga rešili. 

### essay_id = KUS-G-slo-1-KK-E-2010-10220
2. šolska naloga 
„Ljubezni ne ubrani zid kamen, in kar ljubezen more, to si upa” 
Ljubezen med Romeom in Julijo je zelo tragična, saj sta oba člana družin, ki se sovražita. Romeo je zelo pogumen ter do ušes zaljubljen v Julijo. Izhaja iz revnejše družine, zato si marsičesa ne more privoščiti. Ko je srečal Julijo, se je takoj zaljubil, zato vsak dan hrepeni po njej. Julija je iz malo premožnejše družine, a je še vedno članica družine, ki sovraži Romea in ostale. Ampak tudi Julija je zaljubljena v Romea. Romeo in Julija hrepenita drug po drugem, a ju spor med družinama drži narazen. Ampak se imata tako rada, da njuna ljubezen nima meja in še vedno vztrajata pri svojih čustvih. 
Renesančna ljubezen se pojavlja v Romeu in Juliji, Hamletu ter Don Kihotu. V delu Romeo in Julija je ta ljubezen neočitna med članoma družin, ki sta v sporu. Romeo in Julija sta tako zaljubljena, da storita vse, kar lahko, le da bi bila skupaj. Tudi poročita se, a ju doleti neprijetna usoda, ko Julija popije uspavalo in zaspi. Romeo pa je mislil, da je umrla, zato je šel do nje, vzel strup, ga popil in nato mrtev obležal na njej. Čez nekaj trenutkov, ko Romeo umre, se Julija zbudi, saj je njen napoj že nehal delovati. Vidi, kako Romeo leži mrtev poleg nje, zato vzame njegovo bodalo in se tudi sama umori. 
V delu Hamlet je ljubezen drugačna kot pri Romeu in Juliji, saj je Hamlet zelo ljubil svojega očeta. A ko je izvedel za njegovo smrt, je prisegel, da bo naredil vse, da bo maščeval očeta. In tako je tudi storil, saj ko izve, da je očeta umoril njegov stric, očetov brat, ga je skušal umoriti, ampak so ga pretentali z zvijačo, da so na meč dali strup. Hamlet je vzel meč, ki je bil strupen, ampak on tega sploh ni vedel, in je tako s strupenim mečem zabodel sovražnika, nakar je njegova mama spila vino, ki je bilo strupeno, in je tudi ona umrla. 
V delu Don Kihot pa don Kihot išče svojo sanjsko ženo, zato je zaljubljen v dekle, za katero je mislil, da je najlepša ženska na svetu, saj je bil idealist. A ko je ženo srečal, je videl, da sploh ni lepa, saj takrat pa ni izgledalo vse idealno. 
Ljubezen dandanes je vsemogočna. Nekateri vzamejo ljubezen zelo resno, nekaterim je odveč, nekateri pa samo pravijo, da so zaljubljeni, a v resnici niso. Ali hočejo nekaj od osebe ali pa se samo bahajo, da so zaljubljeni, če drugi niso, da izpadejo drugačni. Tako pač je. Ljubezen je lahko vesela ali žalostna. Pri veseli ni problemov in sta oba zaljubljena drug v drugega. V žalostni so pa problemi, ki jih imata partnerja med sabo, ali pa na primer, da se mora eden preseliti v drug kraj ali celo državo. Ljubezen resnično lahko premaga vse ovire, samo mora to hoteti in biti čvrsta ne glede na to, kaj se bo zgodilo. Ljubezen je nepredvidljiva, saj nikoli ne veš, kaj se ti bo zgodilo. Ljubezen je pojem, ki ga ne more kar vsak izreči ali napisati, saj nekateri ljubezen vzamemo resno in ne izrečemo besed ljubim te kar tako osebi, ki nam je samo všeč. Ljubezen moraš čutiti iz srca, ne iz glave, saj ti samo srce lahko pove, ali je to res ljubezen ali ne. 

### essay_id = KUS-SI-slo-1-LJ-E-2009-20350
1. ŠOLSKI SPIS 
Lik moškega v antičnih bajkah 
Že sam naslov nam pove, da bomo opisovali osebo moškega spola, ki pa je najverjetneje pogumen, bojuje se za svojo domovino, družino. Imenuje se Odisej. 
Nekega poletnega dne so se začeli prepiri iz dežele v deželo. Nastala je vojna. Junak Odisej se je odločil, da se bo odpravil z vrstniki bojevat za svojo domovino. Pozno zvečer so vzeli najnujnejše stvari, kakor hitro so lahko, saj se jim je počasi že iztekal čas za na barko. 
Zgodaj zjutraj so skupaj pluli in pluli… in naenkrat prišli do svojega cilja. Ko so zagledali, kam se morajo iti bojevat, se nihče ni upal, niti Odisej ne. Drugim je govoril, naj ne grejo, saj ne bodo preživeli. 
Naenkrat so zaslišali nežen glas, ki pravi: ”Pojdite, ne bojte se, borite se za svojo domovino, pojdite.„ Odisej je premišljeval, se sprehajal po barki, kar naenkrat mu je v oči padla jama. Povedal je še drugim in z baklami so se odpravili vanjo. Med potjo so vsi molili, da se jim ne bi kaj zgodilo. 
Hodijo, hodijo... Odisej seveda vodi skupino, naenkrat pa zasliši neko šumenje v jami. Odisej da baklo hitro pred sebe in se jami počasi približuje. Vsi skupaj hodijo, ko se jim nenadoma pokaže velikan. Vsi se začudijo, ali je to mogoče, saj ne morejo verjeti svojim lastnim očem. Velikan jih je začel napadati, spravil jih je v jamo, Odisej pa je skočil na velikana, mu rekel: ”SEDAJ SI MOJ, „ in mu z baklo izkopal oči, ga udarjal, dokler velikan ni prenehal oz. umrl. 
Odisej je zagledal množico bojevnikov, ki so bili pred jamo. Ni vedel, kako se bodo rešili. Edini, ki je ostal na barki, pa je odšel domov in povedal svojcem, da so na žalost vsi pomrli. Svojci, osupli nad novico o Odiseju in ostalih potnikih, so se čudili, kako je to mogoče. Odisej je videl veliko skalo pred njim. Skupaj z ostalimi jo je porinil v množico bojevnikov, da bi jih uničili. Nato so hitro (kakor mačka in miš) tekli še na zadnjo barko, ki je čakala na njih. Odisej je čakal toliko časa, dokler tudi ostali niso prišli. Moral je odpluti. Veseli so odšli vsi, razen dveh, ki sta bila že ranjena in jima ni uspelo priti na barko. 
Hitro so pluli nazaj proti svoji domovini. 
Svojci so doma jokali, gledali slike svojega sina, moža, očeta. Cela domovina je bila žalostna, slišal si samo jok in stok. 
Naenkrat pa junaki kot vojska letijo, hitijo z nasmeški k svojim družinam. 
Odisej in njegovi prijatelji so bili veseli, da so se bojevali za svojo domovino in da so preživeli (razen dveh ranjenih). Vas je bila spet kot ponavadi vesela, živahna… Čez 10 let se je šla skupina in Odisej bojevat in v tej vojni je Odisej na žalost umrl. 

### essay_id = KUS-G-slo-3-GO-E-2009-10453
1. šolska naloga 
MRAČNA PRETEKLOST POLIKARPA K. 
Ljudje smo v življenju velikokrat primorani sprejemati različne odločitve. Za sprejemanje pomembnih odločitev, takih, ki bodo v našem življenju pustile pečat, si raje vzamemo čas za razmislek. V življenju pa so tudi trenutki, ko smo primorani odločitve sprejeti v trenutku. Tako kot v življenju danes, tako smo tudi v Visoški kroniki lahko opazili, kako so bili liki postavljeni pred dejstva in primorani k odločitvam. 
Polikarp Kalan je doma v Visokega, poročen z ženo Barbaro. Ima dva sinova, starejšega Izidorja ter mlajšega Jurija. Na Visokem so imeli kmetijo, od katere so lepo živeli. Polikarp je bil hladen človek, zelo materialističen. Ljubezen do materialnih dobrin pa je prenesel na sina Izidorja. Polikarp je bil vojak. Na bojiščih se je boril za preživetje ter ni „šparal” z metki. Z vojne se je vračal skupaj z Joštom, skupaj sta nosila skrinjico zlatnikov ter bogastva, ki sta jih nabrala med ropanjem vasi med vojno. Na poti domov sta se zmenila, da si bosta zlatnike razdelila. Pri delitvi sta imela pri sebi tudi vsak svoj samokres. Polikarp je streljal prvi, sam sebi je pa to dejanje opravičeval z dejstvom, da če ne bi on, bi prvi streljal Jošt. Razmere v takratnih časih niso bile enostavne. Mladi fantje in možje so morali iti v vojsko. V bitkah so se borili za svoja življenja hkrati pa bili priča trpljenju, umiranju in smrti svojih prijateljev, sorodnikov in znancev. 
Vsi ti dogodki so na psihi, značaju in pri sprejemanju nadaljnjih odločitev teh mož pustili ogromen pečat. Ta pečat je vsekakor viden na liku Polikarpa. Boj za preživetje, samega sebe postaviti na prvo mesto in se ne ozirati na druge, je močno vplival nanj še posebno takrat, ko je v roke vzel samokres ter ustrelil Jošta. V tem se kažejo izreden Polikarpov egoizem, materializem in pohlepnost. Umor Jošta pa na njem pusti še en pomemben pečat. V kroniki je večkrat poudarjeno, da ima nočne more ter da večkrat sliši besede, ki jih je izrekel Jošt, preden je umrl, in sicer ”Pridem pote, pridem pote”. Napravljeno dejanje po eni strani obžaluje in se kesa, po drugi strani pa ne. Zaveda se, da je grešnik ter da bo, preden in če sploh bo prišel v nebeški raj, moral prehoditi dolgo pot. Sin Izidor je očetu zelo pokoren, čeprav mu je v otroštvu odsekal prst. Menim, da je Polikarp to storil zato, ker ne bi prenesel, da bi kdo vedel resnico. Na smrtni postelji pa vendar Izidorju pove zgodbo svojega življenja ter ga prosi, da se odkupi za njegove grehe. Polikarp je imel izredno težko življenje. Odraščal je brez moškega lika ob sebi, ki bi mu lahko bil zgled. Služba vojaka in kasneje umor Jošta pa, kot sem že omenila, pustita ogromen pečat. Polikarp pa se kesa tudi, ko pride na Visoko Pasaverica ter preklinja morilca svojega moža, za katerega Polikarp ugotovi, da je on sam. Menim, da v življenju ni našel miru zase, da bi bil sproščen in zadovoljen. Vedno je bil v krču, premišljeval o svoji preteklosti ter namesto da bi dal poudarek čustvom, kot so ljubezen, sreča, zadovoljstvo, je dal poudarek denarju. 
Ne vem, če se za umor da odkupiti. Menim pa, da če zločinec svoje dejanje obžaluje, se kesa in se poskuša za svoj greh ”odkupiti”, je že na dobri poti odpuščanja. Če se za umor da odkupiti, je pri tem gotovo pomembno tudi to, iz kakšnega vzroka je bil umor storjen. Menim pa, da se je za tak zločin, kot ga je storil Polikarp, težko odkupiti, saj bi se lahko kot odrasli osebi Polikarp in Jošt pogovorila, ne da bi poleg sebe imela samokres. 
Zgodbo, ki nam je predstavljena v Visoški kroniki, zlahka prestavimo v današnji čas. Tako kot je Polikarp ubil Jošta, tako se danes veliko ljudi pobija med seboj zaradi denarja. Takrat na razpolago ni bilo toliko sredstev za umor kot danes. Danes pa marsikateri umor prikažejo kot nesrečo ali bolezen. Menim pa, da danes ljudje redko razmišljajo o svojih grehih, napakah, zločinih in si jih priznavajo. Če pa želimo, da nam bo greh odpuščen, si ga moramo priznati, se za storjeno dejanje opravičiti, čeprav je marsikdaj komu pomembnejša podoba, ter se kesati. 

### essay_id = KUS-Sl-slo-1-MB-E-200910-20048
Ta odlomek je iz zgodbe Odiseja, v kateri se Odisej sreča s kiklopom Polifemom, ga oslepi in zbeži z otoka. 
Zgodba pripoveduje o Odiseju in njegovih možeh. Srečajo se s kiklopom, ki jih zadržuje v svoji jami. Zato si je Odisej izmislil pameten in prebrisan načrt, da bo Polifema oslepil. To mu je uspelo tako, da je ošpičil oljkovo deblo in ga dal v žerjavico. Preden je Odisej lahko zapičil deblo v oko Polifema, ga je omamil z zelo močnim vinom. Ko pa ga je kiklop vprašal, kako mu je ime, mu je odgovoril, da je Nihče. Odisej in njegovi možje so, ko je kiklop zaspal, vzeli razžarjeno deblo in mu ga zapičili globoko v oko, tako da se mu je kar zasmodilo od vročine. 
Odisej je bil po mojem mnenju zelo prebrisan, saj je preživel trojansko vojno in priplul na rodno Itako, čeprav je bil zasovražen pri večini bogov. Sicer pa je bil družinski človek in vedno pomislil najprej na druge, potem pa na sebe. Polifem pa je bil navaden požeruh in je mislil, da se ga vsi bojijo. Zato menim, da je Polifem dobil, kar si je zaslužil. V nadaljevanju zgodbe je Odisej sebe in može privezal za ovce, da jih velikan ni mogel otipati in slišati. Po njihovem odhodu je Polifem povedal celo zgodbo očetu Pozejdonu. Odisej pokaže svojo zvijačnost v celi zgodbi, s tem da prelisiči čarovnico Kirko, Scilo in Karibdo in še bi lahko našteval. Med obema osebama je bil odnos tak, da je Odisej iskal vsako pot, po kateri bi lahko prelisičil kiklopa, češ da mu on želi dobro, ne slabo. Kiklop pa je mislil, da je najbolj zvit in močan, celo bolj kot bogovi, in ni verjel, da bi mu Odisej kaj naredil. To mogočno in obširno zgodbo je napisal slepi potujoči pevec Homer. Poleg tega dela je napisal tudi Iliado, ki pripoveduje o vojni med Trojanci in Grki. Čeprav mnogi menijo, da ni res, da je on avtor obeh epov, ampak samo enega, mu še vedno prištevamo ta dva epa. Odiseja je zgrajena iz dvaindvajsetih spevov in njen vrh je v dvajsetem spevu. 
V delu se prepletata dve zgodbi: kako Odisej išče pot domov in kako njegov sin Telemah išče svojega očeta po celi Grčiji. 